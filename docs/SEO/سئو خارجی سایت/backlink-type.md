---
sidebar_position: 4
title: انواع لینک‌ها و میزان تاثیر آن
---

## نوع لینک‌ها برای ایجاد بک‌لینک

موقع ایجاد هر لینک باید شناسه‌ای برای آن تعیین شود که گوگل بفهمد لینک از چه نوعی است. از سال ۲۰۱۹ این شناسه‌ها ۴ نوع شدند. در کل این شناسه‌ها به این شکل هستند:

-   **لینک فالو یا دوفالو (Dofollow):**  لینک‌هایی هستند که موتور جست‌وجو آن‌ها را دنبال می‌کند و وارد صفحه مقصد می‌شود.
-   **لینک نوفالو(Nofollow):** لینک‌هایی هستند که موتور جست‌وجو آن‌ها را دنبال نمی‌کند.
-   **لینک تولیدشده توسط کاربر(UGC):** لینک‌هایی که توسط کاربران در بخش نظرات سایت یا انجمن‌ها ایجاد می‌شوند.
-   **لینک اسپانسری(Sponsored):** لینک‌هایی هستند که در ازای قرار دادن آن‌ها در سایت پول دریافت می‌شود.

بیشترین تاثیر را لینک‌های فالو دارند. در رپورتاژ‌ها که بهترین نوع ایجاد بک‌لینک است از این شناسه برای لینک‌ها استفاده می‌شود. کمترین تاثیر را هم لینک‌های نوفالو دارند. درباره دو نوع جدید لینک‌ها هنوز نتایج معتبری به دست نیامده است. در کل توصیه می‌شود اگر برای خرید بک لینک هزینه‌ای پرداخت کرده‌اید یا به اصطلاح لینک اسپانسر شده است از شناسه Sponsored همراه با Dofollow استفاده کنید.

در نهایت دقت داشته باشید که هر چه تعداد بک‌لینک‌ها به یک صفحه یا یک وبسایت بیشتر باشد، احتمال اسپم تشخیص داده شدن توسط گوگل هم بیشتر می‌شود. در حالت کلی گفته می‌شود اگر می‌خواهید با رپورتاژ بک‌لینک بگیرید تعداد سه لینک بهینه است.

در رپرتاژ‌ها می‌توانید مقاله‌ای به دلخواه خود بنویسید. این محتوا می‌تواند شامل متن‌های کوتاه یا طولانی، تصاویر، ویدیو، اینفوگرافی و... باشد. هرچه محتوای رپرتاژ بهتر باشد و بتواند رتبه خوبی در نتایج بگیرد، تاثیرگذاری بک‌لینک آن هم بیشتر می‌شود. در دیگر روش‌ها هم به همین شکل سعی کنید تا جایی که امکان دارد محتوایی مرتبط و با کیفیت در کنار لینک خود ایجاد کنید. حتی شده به اندازه چند خط متن می‌تواند موثر باشد.

یکی از مهم‌ترین فاکتورها در تعیین کیفیت بک‌لینک محتوای وبسایت است. گوگل با هوش مصنوعی می‌فهمد موضوع کلی وبسایت‌ها چیست و هر صفحه درباره چه موضوعی محتوا دارد. محتوای یک وبسایت آشپزی و وبسایت آموزش بورس ربطی به هم ندارند. اگر این دو سایت به هم بک‌لینک دهند گوگل اثر زیادی به آن نمی‌دهد. پس هرچه محتوای وبسایت‌ها به هم مرتبط باشند بک‌لینک قوی‌تر خواهد بود. دقت داشته باشید که حد ایده‌آل بک لینک در یک صفحه بین 3 تا 5 لینک است.

بک‌لینک‌ها باید دائمی و قوی باشند اما بعضی از جایگاه‌های بک‌لینک با توجه به ارزش بالایی که دارند به صورت موقت اجاره داده می‌شوند. یعنی تا زمانی که پول پرداخت کنید لینک شما می‌ماند. لینک‌های موقت در کل توصیه نمی‌شود چون هربار تغییر در بک‌لینک‌ها نشانه‌ای از رفتار اسپم برای گوگل است. همیشه سعی کنید بک‌لینک‌ها دانمی ایجاد کنید.

در یک بازه‌ی زمانی خاص مدام به یک کلمه‌ی کلیدی لینک خارجی ندهید. از کلمات هم خانواده و یا دیگر کلمات کلیدی سایتتان هم استفاده کنید. فقط از یک سایت برای قرار دادن لینک استفاده نکنید. مثلا تعداد صد لینک خود را روی یک سایت بگذارید و فکر کنید به خاطر تعداد لینک هایتان محبوبیت ایجاد کرده‌اید. این موضوع کاملا اشتباه است. هر URL یک بار برای شما امتیاز می‌آورد. تعداد بالای Reffering Domain برای شما امتیاز خواهد آورد نه تعداد لینک‌ها.

توصیه‌های مطرح شده در بخش‌های قبلی در فرآیند لینک‌سازی خارجی کمک بسیاری به شما می‌کند. اما مهندسان گوگل خوب می‌دانند که مدیران و صاحبان خیلی از وبسایت‌ها بک‌لینک می‌خرند. گوگل در کل می‌گوید تلاش نکنید با ساخت بک‌لینک خودتان را بهتر از چیزی که هستید نشان دهید. در نهایت این مخاطبان شما هستند که تعیین می‌کنند وبسایت شما خوب یا بد است.

شاید با خرید بک لینک بتوان مدت کوتاهی در نتایج گوگل رتبه گرفت اما کاربران ناراضی حتما سراغ رقبا خواهند رفت و دیگر روی نتایج شما کلیک نمی‌کنند. اینکه بگوییم خرید بک‌لینک اصلا خوب نیست و فقط باید با تولید محتوا رتبه خود را بهبود دهید حرف اشتباهی است. محتوای باکیفیت به صورت طبیعی بک‌لینک می‌گیرد اما این فرایند بسیار زمان‌بر است. باید یک تعادل بین این دور برقرار کنید. هم تولید محتوای با کیفیت هم بک‌لینک‌سازی به شکل درست.
