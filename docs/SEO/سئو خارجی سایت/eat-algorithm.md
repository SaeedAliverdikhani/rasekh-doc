---
sidebar_position: 3
title: الگوریتم E-A-T
---

## الگوریتم E-A-T چیست؟

الگوریتم‌های گوگل یک طیف وسیعی از سیگنال‌ها دارند و برای رتبه بندی و امتیاز دادن به اعتبار محتوای سایت‌ها به کار برده می‌شوند. این که دقیقا گوگل چه کاری انجام می‌دهد برای سنجش محتوای سایت‌ها، حتی برای مهندسان خودش هم دقیقا یک راز است اما نظرمتخصصان سئو این است که سیگنال‌های گوگل در سئو سایت بسیار موثر است. به عنوان مثال بک لینک‌ها یا ctr یا همان نرخ کلیک از معیارهایی هستند که گوگل در نظر می‌گیرد. همچنین کیفیت محتوا و نقدهای آنلاین هم بی‌تاثیر نیستند.

-   **Expertise یا تخصص**

تخصص یعنی در مورد یک حوزه مشخص، دانش و مهارت بالایی داشته باشید. اما در سئو، دانش به تنهایی شما را به صفحه اول نمیرساند. بلکه شما باید بدانید چطور از این دانش استفاده کنید تا به خوبی نیاز کاربران سایت خود را رفع کنید.

در واقع در قدم اول باید بفهمید مخاطب شما چه جست‌وجویی انجام می‌دهد، بعد محتوای خود را با جست‌وجوی کاربران هدف گذاری کنید. بخش زیادی از این مرحله با تحقیق کلمات کلیدی در سئو شروع می‌شود.

در ادامه باید نگاه سطحی را کنار بگذارید. سعی کنید بفهمید هدف جست‌وجوی کاربر از سرچ عبارات دقیقا چیست و پاسخ مناسبی برای آن فراهم کنید. در نهایت سعی کنید تعادل ساده و عمیق بودن یک موضوع را حفظ کنید. به محتوای متنی بسنده نکنید و از تصاویر جذاب و ویدئوهای هیجان انگیز برای تنوع بخشیدن به شکل محتوایی سایت خود استفاده کنید. (در بخش‌های قبلی مفصل بررسی شده است.)

-   **Authoritativeness یا اعتبار**

متخصص بودن در یک حوزه خوب است، ولی کافی نیست. تنها زمانی می‌توانید مطمئن باشید که به اندازه کافی در یک موضوع دانش و مهارت بالایی دارید، که دیگران هم شما را تایید کنند. وقتی صحبت از یک حوزه مشخص شود (مثل انتشار اخبار دقیق و درست) و دیگران به نام برند شما اشاره کنند، به واسطه دانش و مهارت خود، اعتبار خوبی هم نزد دیگران کسب کرده‌اید.

اما چگونه اعتبار بیشتری به دست بیاوریم؟ بک لینک از سایت‌های معتبر و مرتبط یکی از مهم‌ترین و تاثیرگذارترین راه‌های کسب اعتبار در گوگل است. اصلا امکان‌پذیر نیست که سایتی بتواند بدون لینک سازی اصولی و طبیعی، نزد گوگل اعتبار واقعی کسب کند.

نوع دیگری از لینک در دنیای سئو وجود دارد که با نام Linkless Backlink شناخته می‌شود. این بک لینک‌ها بیشتر از اینکه حاوی آدرس باشند، به شکل منشن یا اشاره به نام برند هستند. یکی از مهم ترین انواع منشن ها، مربوط به سرچ نام برند در گوگل است. هر چه افراد بیشتری نام برند شما را در گوگل سرچ کنند، این سیگنال به گوگل می‌رسد که سایت شما اعتبار بالایی نزد کاربران دارد.

از طرفی شبکه‌های اجتماعی هم می‌تواند نام برند شما را به خوبی میان مردم منتشر کنند. اگر بتوانید سوشال سیگنال‌های خوبی کسب کنید، میتوانید نزد گوگل هم اعتبار پیدا کنید. دقت داشته باشید که سوشال سیگنال و اعتبار برند از موضوعات نسبتا جدید در سئو هستند که در آینده بیشتر در مورد آن می‌شنویم.

-   **Trustworthiness یا اعتمادپذیری**

در دنیای واقعی اگر بخواهید اعتماد کسی را جلب کنید، باید زمان زیادی بگذرد تا این اعتماد شکل بگیرد. در سئو هم، چنین قانونی وجود دارد. جلب اعتماد گوگل کار راحتی نیست و نمی‌توانید به امید فعالیت چند ماهه، چشم انتظار اعتماد گوگل باشید. بهترین راه های کسب اعتماد گوگل به طور بلند مدت عبارتند از:

-   برای سایت های وبلاگی و خبرگزاری، یک بیوگرافی کوتاه از نویسنده و لینک دهی به منابع معتبر مقاله می‌تواند کمک زیادی به اعتماد پذیری گوگل کند.
-   سایت شما دارای شرایط و قوانین، سوالات متداول کاربران و هر بخشی دیگری باشد که به اعتماد بیشتر کاربر به سایت کمک می‌کند.

اگر بتوانید دو مورد قبل را به خوبی انجام دهید، اعتماد گوگل به شما به طرز چشمگیری افزایش پیدا میکند. البته خیلی ها باور دارند که در دنیای سئو، شما نمی‌توانید گوگل را مجبور کنید تا به شما اعتماد کند، بلکه این اعتماد معمولا به صورت طبیعی و بدون دخالت شما انجام میگیرد.
