---
sidebar_position: 3
title: گواهی SSL
---

## گواهی SSL را تهیه کنید

Secure Sockets Layer یا به اختصار SSL فناوری امنیتی است که یک لینک رمزگذاری شده بین سرور وب و مرورگر ایجاد می‌کند. این نوع لینک اطمینان حاصل می‌کند که تمام اطلاعات فقط بین کاربر و سرور به طور خصوصی و یکپارچه رد و بدل می شود.

می‌توانید به راحتی از سایت‌های دارای SSL استفاده کنید. تفاوت سایت‌های دارای SSL به این صورت است که در URL این وب سایت ها به جای http:// از https:// استفاده می‌شود. در سمت چپ نوار جست‌وجوگر مرورگر خود، در صورت ایمن بودن قفل را مشاهده خواهید کرد.

![گواهی ssl](./tasnim-ssl.png)

با توجه به اینکه اینترنت در حال تغییر است و مردم بیش از پیش نگران امنیت در فضای اینترنت هستند، برای همین بیشتر مردم می خواهند اطلاعات شان در اینترنت رمزگذاری شده باشد. از طرفی موتورهای جست‌وجویی همچون گوگل نیز در تلاش هستند تا رضایت کاربران را جلب کنند.

در سال 2014 گوگل برای توسعه امنیت اعلام کرد که می‌خواهد " https " را در همه جا مشاهده کند. همچنین به وب سایت های امن که دارای پروتکل SSL هستند، نسبت به سایت های دیگر که امنیت کمتری دارند، جایگاه بهتری در نتایج جست‌وجو احتصاص خواهد داد.
