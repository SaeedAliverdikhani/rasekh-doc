---
sidebar_position: 4
title: چگالی کلمات کلیدی
---

## چگالی کلمه کلیدی چیست؟

چگالی کلمات کلیدی، درصد استفاده از یک کلمه کلیدی یا عبارت کلیدی به نسبت تعداد کل کلمات محتوای یک صفحه است. در مبحث سئو و بهینه سازی سایت، چگالی کلمه کلیدی می تواند به عنوان فاکتوری برای تشخیص مرتبط بودن محتوای یک صفحه با کلمه کلیدی اصلی استفاده شود .گوگل در جست‌وجوی Semantic در حال پیشرفت است، اما هنوز هم چگالی کلمات کلیدی بر روی رتبه سایت، به خصوص در جست‌وجوهای فارسی فاکتوری موثر هستند.

در اواخر سال 1990، چگالی کلمات کلیدی فاکتور مهمی در رتبه بندی یک سایت به شمار می آمد. با این وجود، زمانی که وبمسترها به اهمیت چگالی کلمات کلیدی در سئو پی بردند، به قدری از کلمات کلیدی در متن صفحه استفاده می‌کردند که خواندن محتوا عملا غیر ممکن می‌شد.

به همین دلیل موتورهای جست‌وجو، به خصوص گوگل، تصمیم گرفتند که میزان اثرگذاری این عامل را در سئو به حداقل برسانند تا تولید محتوای ارزشمند متوقف نشود. در حال حاضر اگر سعی کنید با استفاده بیش از حد از یک کلمه کلیدی در صفحات سایت، چگالی کلمات کلیدی سایت خود را بالا ببرید، وب سایت شما توسط گوگل جریمه خواهد شد.

البته گفته‌های بالا به این معنی نیست که نباید از کلمات کلیدی در محتوای خود استفاده کنید، بلکه باید این عبارات را به شکلی معقول و کافی در محتوای خود به کار ببرید. چگالی کلمات کلیدی باید **بین  1 تا 3 درصد از کل محتوای یک صفحه** باشد. اگر تعداد کلمات کلیدی محتوای شما از این مقدار بیشتر شود، گوگل آن صفحه را به عنوان اسپم شناسایی می‌کند.

برای محاسبه چگالی کلمات کلیدی یک فرمول وجود دارد که به شکل زیر است:

(تعداد تکرار یک کلمه کلیدی در متن / تعداد کل کلمات یک متن \* 100)

هنگام محاسبه چگالی کلمات کلیدی، مطمئن شوید که تگ های HTML و دیگر تگ‌هایی که درون صفحه قرار داده شده‌اند را نادیده گرفته‌اید زیرا تگ‌های Embed شده معمولا در متن صفحه ظاهر نمی‌شوند.

اما چطور باید بدون دغدغه چگالی کلمات کلیدی، محتوای ارزشمندی تولید کرد؟ در این قسمت دو نکته کلیدی وجود دارد؛ اولین نکته استفاده از کلمات کلیدی اصلی و فرعی (مترادف‌های فارسی و انگلیسی) و دومین نکته نحوه توزیع کلمات کلیدی است. کلمات کلیدی باید به شکلی در طول محتوا توزیع شوند که هم متن شما برای کاربران قابل خواندن باشد و هم موتور جست‌وجو بتواند موضوع متن‌تان را تشخیص دهد.

برای دریافت بهترین نتیجه، از کلمات کلیدی اصلی خود در 7 قسمت زیر استفاده کنید:

-   عنوان صفحه
-   تگ H1و H2
-   مقدمه و نتیجه‌گیری متن اصلی
-   URL سایت
-   تگ Alt تصاویر موجود در صفحه
-   لینک‌های داخلی سایت
-   توضیحات متا
