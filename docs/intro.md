---
sidebar_position: 3
title: مقدمه
---

# سئو و بهینه‌سازی سایت برای موتورهای جست‌وجو

وب **بزرگترین مخزن** داده است. که در این مخزن داده ها به فرمت HTML ،XML ،TEXT هستند. وب سایت مجموعه‌ای از صفحات وب در دسترس عموم و مرتبط با یکدیگر است که یک نام دامنه واحد را به اشتراک می‌گذارند. وب سایت‌ها را می توان توسط یک فرد، گروه، کسب و کار یا سازمان برای اهداف مختلف ایجاد و نگهداری کرد. همه وب‌سایت‌های در دسترس عموم با هم، شبکه جهانی وب را تشکیل می‌دهند.

وب سایت‌ها انواع مختلفی دارند و تعداد آن‌ها در سطح وب بیشمار است. تفاوت اصلی آن‌ها با رسانه‌های اجتماعی این است که شما در صورت داشتن یک سایت، به صورت کامل مالک آن هستید اما در شبکه‌های اجتماعی شما صرفا یک حساب کاربری را زیر نظر مالک اصلی در اختیار دارید که مالک اصلی می‌تواند در هر لحظه محدودیت‌های زیادی را بر روی حساب شما اعمال کند و حتی آن را مسدود نماید.

به همین دلیل وب سایت‌ها از اهمیت بیشتری برخوردار هستند؛ زیرا علاوه بر انتشار اطلاعات، اخبار، آگاهی و افزایش سرایت‌پذیری اطلاعات، مالکیت انحصاری دارند و می‌توان آن‌ها را تا حد نیاز شخصی‌سازی کرد. از طرفی بستر اینترنت و فضای وب در ابتدا با تکنولوژیWeb 1.0 شروع به کار کرد. که فقط افراد و شرکت‌های معتبر که دارای ویژگی‌های خاصی بودند، می‌توانستند مطالبی را در این سطح وب به اشتراک گذاشته تا دیگران از آن استفاده کنند.

اما پس از به وجود آمدن تکنولوژیWeb 2.0 که بر پایه تعملات و همکاری و مشارکت پایه گذاری شده بود تحولی در میزان بهره‌وری از اینترنت و فضای وب به وجود آمد. به این صورت که دیگر ساختن وب سایت‌ها، به اشتراک گذاشتن مطالب و محتوا در انحصار شرکت خاصی نبود و مردم عادی نیز می‌توانستند اینکار را انجام دهند. در نتیجه این موضوع وب سایت‌های زیادی ایجاد شد که سرشار از مطالب و محتواهای گوناگون بود.

با زیاد شدن محتوا و وب سایت‌ها نیاز به سازوکاری وجود داشت که بتوان این مطالب را دسته‌بندی و مرتب‌سازی کرد تا بتوان با کیفیت‌ترین آن‌ها را به کاربران ارائه داد. در این زمان بود که مفهوم وب کاوی، موتورهای جست‌و‌جو و بهینه‌سازی سایت برای موتورهای جست‌وجو شکل گرفت. که در ادامه مفصل به بررسی مفاهیم و دستور العمل‌های رشد یک وب‌سایت در بستر این موتورهای جست‌وجو خواهیم پرداخت.
