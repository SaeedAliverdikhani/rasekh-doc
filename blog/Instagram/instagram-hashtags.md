---
slug: instagram-hashtags
title: انواع هشتگ‌های شبکه اجتماعی 
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

### استفاده از هشتگ‌های مناسب

استفاده از هشتگ‌ها چندین مزیت عالی دارد. با استفاده از هشتگ‌ها پست‌ها سریعتر و راحت‌تر پیدا می‌شوند و حتی بیشتر دیده می‌شوند. به این نکته توجه داشته باشید که اینستاگرام همانند موتور‌های جست‌وجو عمل نمی‌کند. این موضوع به این معناست که شما از طریق کپشن نمی‌توانید در نتایج جست‌وجوی اینستاگرامی‌ ظاهر شوید. اما هشتگ این محدودیت را ندارد و از طریق هشتگ‌ها می‌توان در نتایج جست‌وجو ظاهر شد.

هنگامی‌که یک کاربر هشتگ خاصی را جست‌وجو می‌کند یا اینکه بر روی هشتگ خاصی کلیک می‌کند، تمامی‌پست‌های شامل هشتگ مورد نظر را مشاهده می‌کند. پس از موضوعات گفته شده می‌توان نتیجه گرفت که هشتگ‌ها روش بسیار مناسبی برای نشان دادن محتوا به افرادی است که شما را دنبال نمی‌کنند. برای استفاده درست و اصولی از هشتگ‌ها، بهتر است که انواع آن را بشناسیم:

·      **هشتگ برند**: اولین هشتگ‌هایی که می‌خواهیم راجع به آن صحبت کنیم هشتگ‌های برند هستند. این موضوع چند مزیت دارد. افراد هشتگ‌های برند‌های بزرگ را دنبال می‌کنند. به عنوان مثال خبرگزاری فارس به عنوان یک برند حتما باید هشتگ "خبرگزاری\_فارس" را داشته باشد، چون مجموعه پست‌های مرتبط با آن تولید می‌شود (محتوایی که کاربران تولید می‌کنند) و در کنار آن از هشتگ خبرگزاری فارس را استفاده می‌کنند. سپس افرادی که به دنبال استفاده از محتوای برند فارس هستند، آن هشتگ را دنبال می‌کنند و به منابع اصلی اطلاعات دسترسی خواهند داشت.

·      **هشتگ‌‌های صنعت یا حوزه کاری**: فرض کنید که ما صفحه ای در حوزه اطلاع‌رسانی اخبار داریم، باید جست‌وجو کنیم و ببینیم که چه هشتگ‌هایی در حوزه کاری ما استفاده می‌شود. در واقع باید بدانیم افراد در آن حوزه به دنبال چه هشتگ‌هایی هستند و آن‌ها را جست‌وجو می‌کنند. شاید یک هشتگی که در این زمینه بتواند به ما کمک کند هشتگ "اخبار مهم" باشد. اخبار مهم هشتگی پرکاربرد در این زمینه است و بسیار استفاده می‌شود و ما هم می‌توانیم از آن استفاده کنیم و با استراتژی‌های هشتگ گذاری مناسب بازخورد خوبی دریافت کنیم.

·      **هشتگ مکان خاص**: این نوع از هشتگ‌ها به مکان‌ها و فضاهایی مربوط می‌شود که پستمان به آنها ارتباط دارد. به عنوان مثال عکسی از تهران یا برج میلاد گرفتیم و اسم لوکیشن آن را هشتگ می‌کنیم. به عنوان هشتگ "برج \_میلاد" و یا هشتگ "تهران" که اینها نیز هشتگ‌های پر استفاده ای هستند. هشتگ‌های مکان و لوکیشن برتری که دارند این است که زیاد رقابتی نیستند و خیلی خوب می‌توانیم جزء برترین‌های آن هشتگ قرار بگیریم. در عین حال که یکسری هشتگ‌ها هستند که خیلی کلی هستند مثل تهران ولی هشتگی‌هایی هم هستند که مقداری جزئی تر است و می‌توان با آنها به مکان‌های دقیق تری اشاره کرد مثل چهار راه ولیعصر.

·      **هشتگ‌های مناسبتی:** دسته دیگر هشتگ‌هایی هستند که روز خاصی از سال را می‌گویند مثل عید نوروز یا شب یلدا که می‌توانید محتوای خوبی برایشان ایجاد کنید و از آنها استفاده کنید. مزیت این نوع از هشتگ‌ها در این است که در یک بازه زمانی پربازدید است، در نتیجه آن پست بسیار دیده می‌شود اما بعد از آن افت می‌کند.

·      **هشتگ ترندهای روز:** دسته دیگر هشتگ‌هایی هستند که به یکباره خیلی مطرح و معروف می‌شوند و نرخ بازدید آنها به صورت عجیبی رشد می‌کند. این هشتگ‌ها معمولا بر اساس اتفاقات خاص مثل زلزله ایجاد می‌شوند. این گونه هشتگ‌ها می‌تواند بسیار کارآمد و مفید باشد البته که باید با محتوای درست و استراتژی درست بکار گرفته شود نه اینکه در هر محتوایی آن را استفاده کنیم و به اشتباه احساس کنیم که خیلی کاربردی است. این هشتگ‌ها در بازه خاصی ایجاد می‌شوند خیلی استفاده می‌شوند اما عمر کوتاهی دارند و نمی‌توان برای بازه‌های زمانی بلند مدت بر روی آن‌ها تمرکز کرد.

**·      هشتگ رویداد خاص**

**·      هشتگ کمپین**

**·      هشتگ مسابقه**

  

#### **استراتژی استفاده از هشتگ‌ها در اینستاگرام**

تا به اینجا با انواع هشتگ‌های اینستاگرام آشنا شدیم. حال باید نحوه درست بکارگیری هشتگ‌ها در اینستاگرام را بررسی کنیم. قبل از انتخاب هشتگ بهتر است که آن‌ها را در اینستاگرام جست‌وجو کنید. حتی از پیشنهادات ارائه شده اینستاگرم می‌توانید استفاده کنید اما قبل از آن باید به تجزیه و تحلیل آنها بپردازید.

اینستاگرام محدودیت تعداد 30 هشتگ در هر پست را دارد. می‌توانید از همه این ظرفیت استفاده کنید اما این کار درستی نیست! اگر شما دائما از تمامی‌ظرفیت خود برای هشتگ‌ها استفاده کنید و آن بخش را با هشتگ‌های مرتبط و غیرمرتبط پر کنید، اینستاگرام شما را به عنوان اسپمر می‌شناسد!

تعداد هشتگ‌هایی که به طور معمول در اینستاگرام مورد استفاده قرار می‌گیرد، بین 4 تا 10 هشتگ است. این هشتگ‌ها باید بسیار مرتبط با محتوای قرار گرفته در هر پست باشد. از این طریق می‌توان تعامل میان خود و کاربران دیگر را افزایش دهید. هشتگ‌ها را می‌توان در کپشن پست‌ها به صورت مستقیم استفاده کرد و یا بلافاصله پس از قرار دادن پست آن‌ها را در بخش کامنت‌ها قرار داد. این دو روش مستقیم و غیرمستقیم تفاوت چندانی با یکدیگر ندارند و می‌توان گفت که بازخورد یکسانی دارند.

در واقع هشتگ‌ها این قابلیت را برای شما فراهم می‌کنند که بتوانید بدون هزینه و به صورت رایگان پست‌های خود را تبلیغ کنید. هر چقدر که با استفاده درست و مناسب از هشتگ‌ها بیشتر آشنا باشید، می‌توانید جامعه هدف خود را بهتر مورد خطاب قرار دهید. از این طریق کاربران جدیدی با شما آشنا می‌شوند و در صورتی که در زمینه‌های تجاری فعالیت کنید به خوبی می‌توانید آنان را به مخاطب تبدیل کنید.

