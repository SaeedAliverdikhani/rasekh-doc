---
slug: instagram-persona
title: حقایقی در رابطه با الگوریتم اینستاگرام
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

## حقایقی در رابطه با الگوریتم اینستاگرام

پس از رونمایی از الگوریتم جدید اینستاگرام، شایعات بسیار زیادی درباره آن به گوش می‌رسید. افراد نظرهای گوناگونی در رابطه با این الگوریتم داشتند که بسیاری از آن‌ها از پایه غلط بود. پس از آن اکانت اینستاگرام در چند مجموعه استوری، به سوالات متداول در رابطه با الگوریتم جدید پاسخ داد. در ادامه این موارد را بررسی خواهیم کرد تا حقایق بیشتری در رابطه با الگوریتم جدید، برای شما آشکار شود.

#### **عکس‌ها و ویدئوها از نظر اینستاگرام یکسان هستند!**

اینستاگرام برای از بین بردن شایعات در استوری‌هایش اعلام کرد که با عکس‌ها و ویدئوها به یک شکل برخورد می‌شود. در واقع عملکرد الگوریتم جدید به گونه‌ای که تفاوتی میان عکس و ویدئو قائل نمی‌شود و جهت گیری خاصی ندارد. در اصل، الگوریتم اینستاگرام نوع محتوایی که کاربر با آن‌ بیشتر تعامل برقرار می‌کند را در اولویت قرار می‌دهد.

بنابراین اگر کاربری وقت بیشتری را صرف دیدن ویدئوها می‌کند، احتمال اینکه محتوای ویدئویی بیشتری را در فید و اکسپلور خودش مشاهده کند، وجود دارد. این موضوع برای عکس‌ها نیز به همین صورت است. پس دقت داشته باشید که برای موفقیت کسب‌وکارتان در اینستاگرام، باید مخاطبانتان را به خوبی بشناسید. سپس محتوای مورد علاقه‌ی آن‌ها تولید و منتشر کنید.

  

#### **تعامل‌های جعلی شناسایی می‌شوند و به حساب نمی‌آیند!**

به لطف الگوریتم جدید و هوش مصنوعی، اینستاگرام به راحتی مواردی مانند استفاده از ربات‌ها برای جمع کردن لایک و کامنت را شناسایی می‌کند. حال که این ترفندهای جعلی بی‌تاثیر شده‌اند، سعی کنید تا حد امکان فالوورهای واقعی جذب کنید.

#### **کامنت‌ها با هر اندازه‌ای در میزان تعاملات شما تاثیر گذارند!**

شایعه‌ای منتشر شده بود که اینستاگرام، کامنت‌هایی با طول کمتر 3 کلمه را در جزء تعاملات یک صفحه کاربری حساب نمی‌کند. اینکه کامنت‌ها شامل چند پاراگراف باشند یا تنها دو اموجی مهم نیست. تمام کامنت‌ها صرف نظر از طولشان، ارزش یکسانی برای الگوریتم اینستاگرام دارند و به عنوان تعامل محسوب می‌شوند.

#### **انواع حساب‌های کاربری از دید اینستاگرام یکسان هستند!**

اینستاگرام رسما اعلام کرده است که با اکانت‌های شخصی، بیزنسی و کریتور به صورت یکسان برخورد می‌شود. حال اگر برای کسب‌وکارتان اکانتی ساخته‌اید و برای تبدیل آن به حالت بیزنسی تردید داشتید، اکنون تردید را کنار بگذارد و اکانت خود را با این حالت تبدیل کنید. در این حالت شما می‌توانید از آمار و ارقام ارائه شده توسط اینستاگرام برای بهبود نرخ تعامل و بیشتر دیده شدن محتوایتان استفاده کنید.

