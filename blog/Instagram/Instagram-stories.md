---
slug: instagram-stories
title: استفاده از قابلیت استوری اینستاگرام
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

## استفاده از قابلیت استوری اینستاگرام و ویژگی‌های منحصر به فرد

طبق آمار‌های منتشر شده، روزانه تعدادی نزدیک به 200 میلیون نفر استوری‌های اینستاگرام را مشاهده می‌کنند. علاوه بر این یک سوم استوری‌هایی نرخ بازدید در آنها بیشتر از سایرین است توسط اکانت‌های کاری و حرفه‌ای انتشار پیدا کرده‌اند!

استوری، محتوایی است که پس از گذشت 24 ساعت محو می‌شود و قابلیت این را دارد که در قالب‌های متفاوت همچون پخش لایو یا زنده و یا در حالت معمول با استفاده از فیلتر‌های متفاوت و جذاب منتشر شود. همین موضوع باعث شده که استوری یکی از بهترین مکان‌ها برای نوآوری و انجام ریسک‌های خلاقانه با استفاده از تصاویر و ویدئو‌های متفاوت و جذاب تبدیل گردد.

اما با وجود تمامی‌این ویژگی‌هایی که ذکر شد، شاید این سوال مطرح شود که چطور می‌توان نرخ بازدید استوری‌ها را افزایش داد؟ چطور می‌توان به بهترین شکل ممکن، بیشترین بهره برداری را از استوری‌های اینستاگرام داشت؟

استوری به معنی " داستان " است از این معنی می‌توانیم نتیجه بگیریم که استوری بستر خیلی خوبی برای روایت و تعریف یک داستان است. در واقع شما می‌توانید مطالب خود را به داستانی تبدیل کنید که دارای ابتدا، میانه و انتها است و آنرا برای کاربر به نمایش بگذارید.

این داستان باید به صورتی باشد که کاربر را در اولین نگاه جذب خود کند و مخاطب به برقراری تعامل با محتوای ما تشویق شود، به گونه ای که در ادامه به سراغ دیگر استوری‌های ما رفته و از آنها نیز بازدید کند و حتی این روند در روز‌های دیگر به صورت مداوم از سوی مخاطب ما تکرار شود.

### روش‌های مشاهده استوری

1)    مخاطب، فالوور برند بوده و به سراغ صفحه برند می‌آید و از استوری‌ها بازدید می‌کند.

2)    مخاطب به صورت تصادفی و در حال بازدید و مرور سایر استوری‌ها به استوری برند می‌رسد.

3)    صفحه اینستاگرام برند به صورت عمومی‌بوده و افرادی که فالوور برند نبوده به صفحه آن مراجعه کرده و از استوری‌ها بازدید می‌کنند.

4)    بازدید از هشتگ‌ها

5)    بازدید از موقعیت‌ها (لوکیشن)

6)     قابلیتی که در آپدیت‌های اخیر به اینستاگرام اضافه شده یعنی نمایش استوری در بخش اکسپلور این رسانه اجتماعی.

## روش‌های افزایش بازدید استوری اینستاگرام

در ادامه روش‌هایی معرفی می‌شود که شاید در همان لحظه تاثیر چندانی برای برند نداشته باشد، اما مطمئن باشید که با استفاده از این روش‌ها در استوری اینستاگرام و برقراری تعامل در مدت زمانی کوتاه تاثیر چشمگیر و فوق العاده آن را خواهید دید.

### برای بهبود دسترسی در استوری حداکثر از دو هشتگ‌ها استفاده کنید

برای دریافت نمایش بیشتر در استوری‌های اینستاگرام برند خود، باید هشتگ‌هایی به محتوا‌های برند اضافه شود! افزودن هشتگ به استوری‌های برند یک راه عالی برای این است که به مطالب خود فرصتی دهید تا توسط مخاطبان جدید کشف شود. مردم در صورت جست‌وجوی یک هشتگ در اینستاگرام، اگر به اندازه کافی محبوب باشد، می‌توانند استوری‌های  فعال را در صفحه این هشتگ (از جمله استوری کسب‌وکار شما) مشاهده کنند و اگر آنچه را که می‌بینند دوست داشته باشند، حتی ممکن است صفحه شما را دنبال کنند.

البته از هشتگ‌های ترند هم می‌توان استفاده کرد؛ این هشتگ‌ها درباره بحث‌های داغ که روزانه در جامعه مطرح می‌شوند است که به سرعت در سطح شبکه‌های اجتماعی فراگیر می‌شود. که باید با موقعیت شناسی و استفاده به جا از این هشتگ‌ها تعداد بازدید استوری‌ها را افزایش داد.

در اینستاگرام می‌توان حداکثر 10 هشتگ را به استوری‌ها اضافه کرد و برای اینکار باید از استیکر هشتگ استفاده کنید. هشتگ‌ها می‌توانند زیر گیف‌ها پنهان شوند یا رنگ آنها به صورتی تغییر داده شود که با رنگ پس زمینه همخوانی داشته و با آن یکسان شوند تا دیده نشوند. بنابراین هیچ دلیلی برای استفاده نکردن از هشتگ در استوری مربوط به کسب‌وکار وجود ندارد.

### داشتن تقویم مشخص

برنامه ریزی برای استوری‌های اینستاگرام برند کسب‌وکار خود به معنای برنامه ریزی برای موفقیت است**!** یکی دیگر از روش‌های کارآمد در زمینه افزایش تعداد بازدید از استوری‌ها داشتن یک برنامه زمانی مشخص است. با استفاده از برنامه می‌توان زمان‌های قرار دادن استوری‌ها را مدیریت کرده و مطابق آن محتوا را برای مخاطب منتشر کرد.

 البته انتشار محتوا در استوری باید به صورت متناوب صورت گیرد و زمانبندی این تناوب نه باید خیلی کم و نزدیک به هم باشد، نه خیلی با فاصله از هم بلکه باید در طول بازه‌های زمانی مناسب که از پیش تدوین شده است، محتوا منتشر شود. همین موضوع باعث جذب دیدگاه مخاطبان نسبت به استوری‌های صفحه تجاری می‌گردد و برند شانس بیشتری برای افزایش تعداد بازدید‌ها و جذب مخاطب جدید خواهید داشت.

نکته مهمی‌که باید به آن اشاره کرد این است که حتما در برنامه ریزی‌های خود، زمانی را برای استوری‌های پخش زنده در نظر بگیرید. با استفاده از این قابلیت پخش زنده می‌توان به صورت مستقیم با مخاطبان در ارتباط بود. از این طریق می‌توان جلسات پرسش و پاسخ برگزار کرد، درباره یک موضوع خاص صحبت کرد، یا حتی با یک مهمان ویژه گفت و گو و مصاحبه کرد. حتی پس از اتمام پخش زنده، می‌توان آن را در بخش استوری برای 24 ساعت آینده قرار داد تا مخاطبانی که موفق به دیدن آن نشده اند، دوباره بتوانند از آن استفاده کنند.

### استفاده از محتوای تولید شده توسط مخاطب (UGC)

به جای استفاده از انتشار محتوای تکراری می‌توان از انتشار محتوای تولید شده توسط کاربر که در رابطه با برند است، استفاده کرد. با این روش استوری‌های صفحه تجاری برند بسیار جذاب‌تر می‌شود.

بازنشر استوری‌های اینستاگرام و به اشتراک گذاری مطالب تولید شده توسط کاربر (UGC) راهی عالی برای پر کردن فید با محتوای زیبا است و این برای مخاطبان نیز بسیار ارزش دارد. چون هر استوری که درباره نام برند شما که توسط مخاطب شما ایجاد می‌شود، در اصطلاح طلای تولید شده توسط کاربر است.

البته این کار باید به صورت استراتژیک انجام گردد و از میان محتوا‌های تولید شده توسط کاربران مناسب‌ترین آن‌ها انتخاب گردد؛ و همچنین با عناوین مناسب، طی یک زمانبندی مناسب برای جلب توجه مخاطب منتشر شود.

### استفاده از استیکر و انیمیشن

استفاده از انیمیشن و استیکر از روش‌های خلاقانه و جذاب در استوری‌های اینستاگرام است. باید با پیاده سازی ایده‌های نو در انیمیشن‌ها و استفاده خلاقانه از استیکر‌ها مخاطب را درگیر موضوعات مطرح شده در استوری‌ها کردد، به نحوی که مخاطب جذب استوری شود. با قرار دادن انیمیشن و استیکر در واقع مخاطب را ترغیب می‌کنیم که استوری‌های ما را دنبال کند و آن را به بقیه افراد نیز معرفی کند. به این صورت نرخ تعامل ما با مخاطبان بالا می‌رود. البته نکته بسیار مهمی‌که در این روش وجود دارد استفاده از نوآوری و خلاقیت است.

ده‌ها برنامه و ابزار عالی مانند Mojo ، Over ، Canva و غیره وجود دارد که می‌توانند به برندها کمک کنند بدون اینکه نیاز به یک طراح گرافیک داشته باشند یا اینکه ساعت‌ها صرف یادگیری نحوه ویرایش فیلم‌ها کنند، بتوانند انیمیشن‌های سرگرم کننده برای مخاطبان خود فراهم کنند.

**در ادامه تعدادی از بهترین استیکرها و راهبردهای اینستاگرام برای تقویت تعامل در استوری آورده شده است:**

**·      استیکر نظرسنجی**

**برای به اشتراک گذاشتن عقاید برند می‌توان از استیکرهای نظرسنجی برای دنبال کنندگان خود استفاده کرد.**

**استیکر نظرسنجی راهی عالی هم برای افزایش تعامل و جذب مخاطب، هم برای متوجه شدن علایق مخاطب و نظرات مثبت و منفی نسبت به مورد مطرح شده است. که مخاطب نظر خودش را از طریق آن را با شما به اشتراک می‌گذارد. کسب‌وکار‌ها باید از این استیکر به طور منظم استفاده کنند تا درباره آنچه مخاطبان می‌خواهند در استوری‌های اینستاگرام آنان ببینند اطلاعات بیشتری کسب کنند و دید مخاطبان را بهتر درک کنند.**

**·      استیکر کوییز**

**برای کسب اطلاعات بیشتر که در قالب سوال‌هایی که صرفا جواب بله یا خیر دارند، نمی‌گنجد؛ می‌توان از استیکر کوییز استفاده کرد!**

**از این استیکر‌ها می‌توان برای برقراری تعامل بیشتر در استوری‌هایی که روند داستانی دارند، استفاده کرد. همچنین می‌توان مطالبی را درباره برند و نام تجاری خود به مخاطب آموزش داد تا سطح اطلاعات و آگاهی مخاطب نسبت به برند ما بالاتر برود.**

**·      استیکر سوال**

**استیکر سؤال فرصتی عالی برای آن است که تجارت‌ها به مخاطبان خود نشان دهند که بسیار به آن‌ها نزدیک هستند؛ و یک انسان واقعی در پشت حساب کاربری تجاری آنان وجود دارد نه یک ربات. این قابلیت که مدت زیادی از اضافه شدن آن به اینستاگرام نمی‌گذرد، برای برقراری تعامل با مخاطب بسیار عالی است!**

**می‌توان با استفاده از این استیکر از مخاطبان مشاوره گرفت یا به آنها فرصت داده شود تا درباره افکارشان بحث کنند. در واقع آنچه به کسب‌وکارها کمک می‌کند این است که با مخاطبان خود در سطح عمیق تری از لحاظ فکری درگیر شوند. سپس می‌توانند به راحتی شناخت خوبی نسبت به آنان پیدا کنند. همچنین می‌توان از استیکر سؤال برای کمک گرفتن در زمینه جمع‌آوری ایده‌ها، جمع آوری بازخورد در مورد برند کاری و کسب اطلاعات بیشتر در مورد مخاطبان استفاده کرد. سپس مجموعه ای از اقدامات لازم در جهت جلب توجه مخاطب را پیاده سازی شود.**

**·      استیکر شمارش معکوس**

**هنگامی‌که کسب وکار‌ها می‌خواهند محتوای جدیدی را در رسانه‌های اجتماعی عرضه کنند، با راه اندازی یک استیکر شمارش معکوس هیجان انگیز، می‌توانند توجه مخاطبان را به خودشان جلب کنند. یک راه عالی برای اثبات موفقیت آینده کمپین آنان با استفاده از استیکر شمارش معکوس است.**

**به این صورت که دنبال کنندگان برند بر روی استیکر شمارش معکوس ضربه می‌زنند و وارد شمارش معکوس را خواهند شد، سپس دو گزینه در مقابل آنها خواهد بود. اول اینکه فالوور‌های کسب‌وکار، آن را برای دیگران ارسال کنند، تا بتوانند آن چیزی را که برایش هیجان زده هستند، با فالووران خود به اشتراک بگذارند. مورد دوم اینکه درخواست دریافت نوتیفیکیشن را بزنند، که در آن صورت وقتی این زمان تمام شود آنها اعلان دریافت می‌کنند و برای مخاطبان رو نمایی از چیزی که انتظارش را می‌کشیدند، بسیار جذاب خواهد بود.**

**·      استیکر موقعیت مکانی**

**قابلیتی خاص همانند تگ‌های لوکیشن برای پست‌های اینستاگرام، در بخش استوری‌های این رسانه اجتماعی نیز در نظر گرفته شده است. هنگامی‌که یک مکان را در استوری‌های اینستاگرام مانند محل برگزاری یک رویداد یا رخداد خبری برچسب‌گذاری می‌کنید، استوری برند شما در فید استوری‌های عمومی‌آن مکان نمایش داده می‌شود. بنابراین هرکسی که آن مکان را در اینستاگرام جست‌وجو کند، می‌تواند این استوری را نیز ببیند و ذهن او را درگیر کند. اگر میزبان یک رویداد زنده در مکانی خاص هستید یا به دنبال ایجاد آگاهی از یک خبر خاص که مربوط به موقعیت جغرافیایی خاصی هستید، این استیکر مناسب برای تقویت تعامل شماست.**

**·      پاسخگویی به پیام‌های دایرکت**

**به نظر می‌رسد این یک مورد بسیار پیش پا افتاده است، اما اصلا این طور نیست! بسیاری از برند‌ها پیام‌های دایرکت خود را باز نکرده و فرصتی برای برقراری روابط قوی‌تر با افرادی که در حال تماشای استوری‌های آنها هستند، نداشته‌اند. وقتی با پیام‌های دایرکت خود درگیر می‌شوید و به آنها پاسخ می‌دهید، نه تنها پیامی ‌را برای فالوور خود ارسال می‌کنید بلکه چون یک شخص حقیقی در پشت حساب وجود دارد و شما به بازخورد آنها گوش می‌دهید،  علاوه بر آن ارتباط ساده می‌توان گفت که شما تعامل طولانی مدت کاربران با استوری اینستاگرام خود را نیز بهبود می‌بخشید.**

**·      معرفی سایر حساب‌های کاربری**

**با دیگر برندها در اینستاگرام همکاری کنید و سعی کنید که آن‌ها را در استوری‌های اینستاگرام معرفی کنید و در طرف مقابل آنها نیز این کار را برای شما انجام دهند. و با انجام این فعالیت می‌توان نقش بسیار زیادی در زمینه اعتبار بخشی ایفا کرد. حتی کاربران هم می‌توانند وقتی از خدمات شما استفاده می‌کنند، محتوایی تولید کرده و آن را با استفاده از نام برند شما منتشر کنند. همین کار می‌تواند باعث شود زمانی که از آن استوری‌ها بازدید می‌شود، مخاطبان آن‌ها به سراغ صفحه شما هم بیایند و یا حتی توسط اینستاگرام به آن‌ها پیشنهاد داده شوید.**

  

**·      استفاده از زمانی که مخاطبان بیشترین فعالیت را در اینستاگرام دارند**

**دانستن اینکه در چه زمانی مخاطبان بیشترین فعالیت را در رسانه اجتماعی اینستاگرام دارند، برای افزایش تعداد بازدید‌های استوری بسیار مهم است. که در واقع با داشتن اطلاعات در این زمینه می‌توان با یک برنامه ریزی دقیق و مناسب به بهترین شکل ممکن از تعداد بازدید‌های بالایی برخوردار شد.**

**اینستاگرام در بخشی که برای صفحات تجاری آماده کرده است قابلیتی به نام Insight را قرار داده است. با استفاده از این قابلیت می‌توان اطلاعات مهم و کاربردی را در مورد معیار‌ها و دیدگاه‌های دنبال کنندگان کسب کرد. در واقع این بخش در قالب یک تحلیل بومی‌است که خود اینستاگرام آن را به کاربران ارائه می‌دهد.**

**در بخش Total Followers  به راحتی می‌توان متوجه شد که چه زمانی پست‌ها بیشترین جذابیت، دسترسی و برداشت را دارند؛ با این حال وقتی صحبت از استوری‌ها می‌شود تشخیص دقیق زمانی که استوری‌های شما بیشترین بازدید را دریافت کرده اند فقط با اینستاگرام Insights ، دشوار است. و باید در کنار آن از ابزار دیگری هم استفاده کنید چون اینستاگرام این اطلاعات را فقط در بازه زمانی یک یا دو هفته به شما نشان خواهد داد.**

**یکی از مناسب ترین ابزار‌هایی که می‌تواند در تمامی‌مراحل از جمله تجزیه و تحلیل‌ها و ارائه آمار به شما کمک کند sproutsocial.com است. حتی می‌توانید است از آن برای مدیریت چندین حساب و زمانبندی ارسال مطالب در زمان مشخص هم استفاده کنید که از این نظر یک ابزار کاربردی است.**

  

**·      قرار دادن لینک در بخش استوری**

**در گذشته پس از اینکه دنبال کنندگان یک حساب کاربری تجاری از تعداد 10 هزار نفر بیشتر می‌شدند، قابلیت قرار دادن لینک درون استوری‌های آن حساب کاربری فعال می‌گردید. اما در حال حاضر به راحتی می‌توان از این قابلیت برای برقراری تعامل بیشتر استفاده کرد. کافی است لینک سایر رسانه‌های اجتماعی یا وب سایت برند مربوطه در این بخش قرار داده شود.**

  **البته در کنار قرار داد لینک، نیاز به نوشتن یک فراخوانی به عمل مناسب برای برقراری ارتباط بیشتر میان برند و مخاطبان لازم است. برای قرار دادن لینک مورد نظر کافی است بر روی استیکر لینک در تنظیمات استوری کلیک کرده و لینک مربوطه به همراه عبارت فراخوانی به عمل در آن قسمت قرار داده شود.**

**·      استفاده از قابلیت‌هایلایت**

**نکته آخر این بخش مربوط به استفاده از علامت قلب پایین هر استوری است. از این طریق می‌توان استوری‌های محبوب و کاربردی را برای مدت زمان طولانی در پروفایل حساب کاربری ذخیره کرد. همچنین می‌توان چندین‌هایلایت را در پروفایل به عنوان دسته بندی قرار داد، سپس استوری‌های بعدی را در صورت نیاز به آن‌ها اضافه کرد.**

**همانطور که کمی‌قبل تر اشاره شد،‌ هایلایت یکی از سه مشخصه اصلی است که کاربر در هنگام بازدید از پروفایل هر حساب کاربری با آن مواجه می‌شود، پس از اهمیت بالایی برخوردار است. با استفاده از‌هایلایت‌ها مخاطبان می‌توانند راحت تر و سریعتر نسبت به کسب‌وکار شناخت پیدا کنند. در نتیجه همه این موارد اعتماد کردن به برند آسان تر می‌شود.**
