---
slug: instagram-followers
title: فرآیند افزایش دنبال کنندگان
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

## فرآیند افزایش دنبال کنندگان

تا به اینجا با اقداماتی آشنا شدیم که در روند موفقیت یک صفحه تجاری اینستاگرام نقش کلیدی را ایفا می‌کردند. اما برای برندینگ و شناخته شدن در رسانه اجتماعی اینستاگرام، نیاز است که تعداد دنبال کنندگان یک صفحه تجاری به میزان کافی افزایش یابد. در ادامه راهکار‌هایی برای افزایش تعداد دنبال کنندگان و مخاطبان یک کسب‌وکار در رسانه اجتماعی اینستاگرام بیان خواهد شد:

### تبلیغات در اینستاگرام

تبلیغات درست و اصولی در اینستاگرام می‌تواند کاملا موثر و نتیجه بخش باشد. اما چطور باید اینکار انجام شود؟ مراحل دقیق اینکار به چه صورت است؟ در ادامه قدم به قدم با فرآیند تبلیغ در اینستاگرام آشنا خواهیم شد.

#### **مشخص کردن اهداف**

در اولین قدم باید هدف خود از انجام کار‌های تبلیغاتی مشخص کنیم. با انجام این کار و داشتن یک برنامه ریزی دقیق، می‌توانیم به صورت استراتژیک پیاده سازی‌های لازم را انجام داده و به نتایج مورد نظر برسیم.

اهداف ما از انجام تبلیغات در اینستاگرام در چند دسته کلی قرار می‌گیرند :

·      **افزایش آگاهی از برند:** این مورد استاندارد ترین هدفی است که وجود دارد. تبلیغات بدون هیچ حرکت اضافی سعی خواهد کرد شما را به مجموعه ای از افراد بالقوه که پتانسیل بیشتری دارند و احتمالا علاقه‌مند هستند که اطلاعات و آگاهی در مورد شما و خدماتتان داشته باشند، نشان خواهد داد.

·      **افزایش ترافیک:** برای کسب‌وکار‌هایی که به دنبال ارسال تعداد نفرات بیشتری به وب سایت خودشان یا استفاده از فروشگاه اینترنتی برای دانبارگذاری برنامه خودشان هستند، این هدف مناسبی است.

·      **اینگیجمنت:** چه کسی تعداد لایک بالا، به اشتراک گذاشتن و میزان معرفی بیشتری نمی‌خواهد؟ این مورد هم می‌تواند یک هدف بسیار عالی برای شروع کار تبلیغات باشد.

·      **نصب برنامه:** هدف شما از انجام کار‌های تبلیغاتی می‌تواند دانبارگذاری و نصب یک برنامه خاص که تهیه شده توسط خودتان و یا برنامه ای که مربوط به برند شما است، باشد.

·      **بازدید ویدئو:** به عنوان یک تولید کننده محتوا هدف شما می‌تواند بالا بردن تعداد بازدید‌های ویدئویی باشد که برای تهیه و تدوین آن بسیار زحمت کشیده اید و انتظار دارید با بازخورد مناسبی مواجه شود.

·      **تولید سرنخ:** یکی دیگر از اهدافی که می‌توان از انجام کار‌های تبلیغاتی داشت، دریافت اطلاعات تماس کاربر همچون ایمیل و شماره تلفن تا بعد‌ها نیز بتوان با کاربر در ارتباط بود و حتی از روش‌های دیگری همچون ایمیل مارکتینگ برای جذب کاربر استفاده کرد.

·      **تبدیل‌ها:** از دیگر مواردی که می‌توان از آن به عنوان یک هدف یاد کرد، بالا بردن تبدیل‌هایی همچون تبدیل بیننده محتوا به کاربر خبرنامه یا مخاطب ثابت و مواردی از این قبیل اشاره کرد.

تمامی‌اهداف گفته شده را می‌توان با انجام کار‌های تبلیغاتی که ابزار‌های آن توسط خود اینستاگرام و فیسبوک ایجاد شده است، کسب کرد و حتی از روش‌های موثر دیگر که در ادامه به آنها خواهیم پرداخت نیز می‌توان به این اهداف رسید.

#### **شناخت جامعه هدف**

اکنون که هدف از کار تبلیغاتی خود را انتخاب کرده اید، باید مخاطبان مناسب را هدف قرار دهید تا نتایج تبلیغات خود در مقابل افراد مناسب را به خوبی دریافت کنید. یکی از ویژگی‌های تبلیغات اینستاگرام این است که از عمق دانش جمعیت شناختی فیس بوک برای رسیدن به افراد مناسب در انجام کار‌های تبلیغاتی استفاده خواهید کرد.

در کنار روش ذکر شده از روش‌های دیگری هم باید برای شناخت جامعه هدف استفاده کرد؛ و با مطالعه مطالب کاربردی در این زمینه و بررسی شبکه‌های اجتماعی موجود در جامعه و در نهایت انجام تجزیه و تحلیل‌های لازم، مخاطب هدف خود را شناسایی کرده. سپس از آن‌ها در جهت بهبود روند کسب‌وکار خود با انجام کار‌های تبلیغاتی پیشرفته استفاده کرد.

  

#### **معیار‌های مفید برای شناسایی مخاطب هدف**

**·      موقعیت مکانی**

**·      سن**

**·      جنسیت**

**·      زبان**

**·      تراکم جمعیتی**

**·      علاقه مردم**

**·      رفتار مردم**

**·              اتصالات و ارتباطات**

#### **تعرفه تبلیغات در اینستاگرام**

یکی از شیوه‌های انجام کارهای تبلیغاتی و بازاریابی، تبلیغات اسپانسری است که به روش مزایده انجام خواهد شد. رسانه اجتماعی اینستاگرام بر اساس معیار‌های از پیش تعیین شده و مشخصی به هر کمپین امتیاز می‌دهد و مطابق آن به ازای هر نتیجه ای که کسب کنید هزینه ای را از بودجه شما کم می‌کند.

روش کار هم به این صورت است که محتوای تبلیغات هر چه هدفمند تر، غنی تر و با کیفیت باشد؛ و از سوی دیگر جامعه هدف خود را به صورت کامل تر و مناسبی مشخص کرده باشد، هزینه تبلیغات بسیار پایین تر می‌آید.

معمولا روش اسپانسری به این صورت است که اگر بخواهید تبلیغات شما با لوگوی اسپانسر نمایش داده شود، 30 درصد از مبلغ اختصاص یافته برای انجام تبلیغات به عنوان کارمزد در نظر گرفته می‌شود و در روشی دیگر اگر بخواهید تبلیغات در صفحه شما و با لوگوی شما در کنار یکسری فعالیت‌های اسپانسری مناسب انجام شود، 50 درصد از بودجه تخصیص یافته صرف هزینه کارمزد می‌گردد.

حال اکنون در قالب یک مثال برای آشنایی بیشتر با روند محاسبات، شما در نظر بگیرید که 10 میلیون تومان برای کار تبلیغاتی در نظر گرفته اید و از روش اول استفاده می‌کنید. 30 درصد این هزینه مبلغ 3 میلیون است که به عنوان کارمزد در نظر گرفته می‌شود.

سپس 7 میلیون باقیمانده را تقسیم بر قیمت دلار می‌کنیم و متناسب با آن میزان بوجه اختصاص داده شده برای کار تبلیغاتی اینستاگرام مشخص می‌شود که با مشخص شدن دقیق روش تبلیغات میزان دلار بدست آمده را بر مبلغ هزینه آن تبلیغ تقسیم می‌کنیم و نرخ و تعداد کلیک‌ها برای ما مشخص می‌گردد.

#### **روش‌ها و قالب‌های تبلیغات در اینستاگرام**

این قسمت وابسته به هدف تبلیغات شما ممکن است متفاوت به نظر برسد، اما همیشه گزینه‌های مختلفی از قالب تبلیغ را برای انتخاب خواهید داشت.

**·      تبلیغات با استفاده از استوری**

**·      تبلیغات با استفاده از عکس**

**·      تبلیغات با استفاده از ویدئو**

**·      تبلیغات ورق زدنی**

### تبلیغات با همکاری اینفلوئنسرها

در این نوع از تبلیغات شما می‌توانید با افراد تاثیرگذار در اینستاگرام همکاری کرده و اقدام به ساخت محتوا و ویدئو‌های جذاب کنید. البته این افراد تاثیرگذار هر کدام تعرفه و هزینه‌های متفاوتی برای انجام کار‌های تبلیغاتی در اینستاگرام دارند، به صورتی که این هزینه‌ها برای هر پست با استوری با تعداد بازدید‌های مشخص متفاوت است.

در انجام تبلیغات با همکاری اینفلوئنسرها شما می‌توانید از بازدید مجموعه مخاطبان آن‌ها بهره مند شوید. به این صورت افزایش آگاهی نسبت به برند خود را شاهد خواهید بود. با تولید یک محتوای جذاب می‌توان نظر مخاطبان افراد تاثیرگذار و مطرح را که از اقشار مختلف جامعه هستند را به خود جلب کنید.

انجام این فعالیت تبلیغاتی شاید نرخ تبدیل شما را به میزان چندان زیادی بالا نبرد اما مزیتی که دارد این است که در ارتباط بودن با اقشار مختلف جامعه، آگاهی بخشی را برای شما در بر دارد و می‌تواند در زمینه مطرح شدن و معروف شدن برند و کسب‌وکار شما بسیار مفید عمل کند.

  

### شبکه سازی قوی

سعی کنید افراد فعال و مطرح که حوزه‌های فعالیت یکسانی با شما دارند را پیدا کنید و با آن‌ها تعامل داشته باشید. رسانه‌های اجتماعی دربرگیرنده افراد مختلف با علایق و سلایق گوناگون هستند. با استفاده از قدرت شبکه‌سازی و ارتباط با افراد و برند‌های مرتبط با خودتان می‌توانید، جامعه مخاطبان خود را بسیار گسترش دهید.

برای شروع انجام اینکار می‌توانید هشتگ‌های مرتبط با حوزه کاری خودتان را دنبال کنید. سپس دیدگاه و نظرات خود را برای آن دسته از پست‌های اینستاگرامی‌مرتبط و مناسب ثبت کنید. آنگاه می‌توانید با سایر افرادی که در این بخش‌ها نظرات غنی خودشان را با اشتراک می‌گذارند ارتباط برقرار کنید. در واقع با این روش می‌توانید افرادی را به صفحه اینستاگرام خود جذب کنید که آنان نیز بی‌علاقه و بی‌میل به دیدن محتوای صفحه اینستاگرام شما نیستند.

این روند ادامه پیدا می‌کند و به تدریج بیشتر و بیشتر با جوامع اینستاگرامی ‌ارتباط برقرار می‌کنید. در نتیجه اینکار مخاطبان و مخاطبان بیشتری به کسب‌وکار شما جذب می‌شوند و تعامل برقرار می‌کنند. همچنین برند‌ها و سایر افراد نیز متوجه می‌شوند که برند شما حرف‌های زیادی برای گفتن دارد.
