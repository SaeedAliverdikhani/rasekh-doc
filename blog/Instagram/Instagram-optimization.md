---
slug: instagram-optimization
title: بهینه‌سازی حساب کاربری اینستاگرام
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

# **بهینه‌سازی حساب کاربری**

## اولویت با بهینه سازی حساب کاربری است

در هنگام فعال سازی حساب کاربری تجاری، برخی اطلاعات ابتدایی وارد شد. حالا وقت آن رسیده که برای کسب بهترین نتایج، پروفایل حساب کاربری را تکمیل کنیم. اینکار تاثیر چشمگیری برای انجام فعالیت‌های هدفمند در رسانه اجتماعی اینستاگرام دارد، که باید به دقت به آن پرداخته شود.

### تکمیل و بهینه کردن بایوی حساب کاربری تجاری

با اینکه قسمت بایو (بخش Bio در صفحه پروفایل که برای توضیح درباره کاربر یا کسب‌وکار در نظر گرفته شده است) اهمیت بسیار زیادی دارد، اما فقط می‌توان 150 کاراکتر در آن بخش وارد کرد. شاید برایتان سوال شده باشد که دلیل اهمیت بالای این بخش چیست؟

وقتی مخاطب وارد هر صفحه‌ای در اینستاگرام می‌شود، در نگاه اول مستقیما با 3 بخش رو به رو می‌شود. این سه بخش شامل **بایو، ‌‌هایلایت‌ها و تم کلی** است که برای پست‌ها در نظر گرفته شده است. بایو به بازدید کنندگانی که برای اولین بار است که به صفحه حساب کاربری شما مراجعه می‌کنند، نشان می‌دهد که چه کسی هستید؟ حوزه کاری برندتان چیست؟ و کسب‌وکار شما چه سود و منفعتی می‌تواند برای آن‌ها داشته باشد؟

  

اما چطور می‌توان این حجم از اطلاعات را در چنین فضای محدودی بیان کرد و در عین حال، شخصیت برند را نیز نشان داد؟ بخشی از فرآیند انجام اینکار مربوط به خلاقیت نویسنده آن است، اما بخشی دیگر مربوط به نکاتی است که حتما باید نسبت به آن‌ها آگاه بود:

·      **استفاده از سبک و سیاق برند (صدای برند):** شخصیت برند در این بخش باید نمایان شود و بسته به نوع کسب‌وکار، فضای حاکم بر آن و سلیقه مخاطب هدف، می‌توان از لحن جدی و حرفه‌ای، غیر رسمی ‌یا شوخ طبعی استفاده کرد.

·      **استفاده از هشتگ (#):** هشتگ‌هایی که در بیو قرار می‌گیرد قابل کلیک هستند و روش مناسبی برای ارجاع به محتوای تولید شده توسط کاربران محسوب می‌شود. با صرف کمی ‌زمان و انجام یک جست‌وجوی مناسب می‌توان هشتگ‌های پرطرفدار مربوط به هر حوزه کاری را پیدا کرد و حداکثر دو مورد از آن‌‌ها را مورد استفاده قرار داد.

·      **استفاده از ایموجی‌های متناسب:** این شکلک‌های کوچک می‌توانند اطلاعات بسیاری را در قالب یک کاراکتر در اختیار کاربر قرار دهند؛ همچنین می‌توانند منتقل کننده احساسات باشند.

·      به منظور بهبود خوانایی متن می‌توان از فاصله و نیم فاصله استفاده کرد و در صورت لزوم به خط بعدی رفت.

### استفاده از یک تصویر پروفایل مناسب

بهترین تصویر پروفایل برای اکثریت قریب به اتفاق کسب‌وکار‌ها همان **لوگو یا نماد کسب‌وکار** است. ترجیحا بهتر است همان تصویری استفاده شود که در سایر حساب‌های کاربری، رسانه‌های اجتماعی دیگر نیز مورد استفاده قرار گرفته است. تا در کنار ایجاد هماهنگی و یکپارچگی، شناسایی برند برای مخاطبان آسان‌تر شود.

  

تصویر پروفایل در اینستاگرام با اندازه 110 در 110 پیکسل به نمایش در‌می‌آید؛ اما در ابعاد 320 در 320 پیکسل ذخیره می‌شود. بنابراین بهتر است حداقل یک تصویر 320 پیکسلی آپبارگذاری شود تا برای تغییرات احتمالی که شاید اینستاگرام در نحوه نمایش تصاویر پروفایل ایجاد کند، آمادگی داشته باشیم. علاوه بر این باید توجه داشت که تصاویر به صورت دایره ای به نمایش در می‌آید؛ لذا باید از نمایش کامل تصویر در این حالت اطمینان حاصل کرد.

### تکمیل کردن اطلاعات پروفایل اینستاگرام

برای موفقیت آمیز بودن روند فعالیت‌های هدفمند در اینستاگرام، لازم است از همه امکاناتی که اینستاگرام در اختیارمان قرار می‌دهد استفاده کنیم و نباید هیچ بخشی از پروفایل خالی رها شود.

·      **نام و نام کاربری:** **این دو مورد تنها شاخص‌هایی هستند که به وسیله آن‌ها مستقیما می‌توان یک حساب کاربری را درون اینستاگرام جست‌وجو کرده و پیدا کرد.** بنابراین لازم است که در انتخاب آن‌ها دقت کافی را داشته باشیم. ترجیحا از نام اصلی برند به همراه شکل‌های متنوع آن (مثلا شکل مخففی که بکار می‌رود) استفاده شود. سعی شود نام کاربری در تمام شبکه‌های اجتماعی یکسان باشد، چون در این صورت دسترسی به برند برای طرفداران راحت‌تر و سریع‌تر می‌شود. همچنین می‌توانید در بخش نام کاربری از کلمه کلیدی محبوب و پرسرچی مانند اخبار یا مشتقات آن استفاده کنید. چون در جست‌وجوی کاربران این موارد لحاظ می‌شوند لذا آن‌ها می‌توانند شما را به عنوان یک گزینه برای دسترسی به اخبار مهم شناسایی کنند.

·      **وب سایت:** تنها قسمتی که می‌توانید یک لینک قابل کلیک را در اینستاگرام قرار دهید همین بخش است. بنابراین حتما باید از این فرصت استفاده کرد و به وب سایت کسب‌وکار، آخرین پست وبلاگ، آدرس یک کمپین بازاریابی فعال یا یک صفحه فرود مخصوص اینستاگرام لینک داد.

  

### استفاده از قابلیت‌های مخصوص پروفایل‌های تجاری اینستاگرام

هنگامی‌که از قابلیت حساب کاربری تجاری اینستاگرام برای کسب‌وکار شود، قابلیت‌های ویژه‌ای برای آن کسب‌وکار فعال می‌شود که در حساب‌های کاربری شخصی وجود ندارد. بنابراین اگر از صفر شروع کرده باشید یا حساب کاربری خود را به حساب کاربری تجاری تغییر وضعیت داده باشید، تفاوتی ندارد؛ باید سعی کنید از این قابلیت‌های اختصاصی به صورت درست استفاده کنید.

·      **اطلاعات تماس:** اطلاعاتی همچون شماره تلفن، ایمیل و آدرس محل کسب وکار را می‌توان در این بخش وارد کرد. با وارد کردن این اطلاعات گزینه‌های مختلفی در قالب دکمه‌های Call، Email و Contact  برای مخاطب و مخاطب فعال می‌شود.

مخاطب می‌تواند از این گزینه‌های برای برقراری ارتباط و تعامل بیشتر با برند مورد نظر خود استفاده کند. همین موضوع از کلیدی ترین نکاتی است که تفاوت رسانه‌های مدرن و سنتی را در قالب تعاملات میان مخاطب و برند مشخص می‌کند.

·      **دسته بندی و نوع کسب‌وکار:** دسته بندی کسب‌وکار که در فرآیند تبدیل حساب شخصی به تجاری نیز قابل تعیین است. در واقع با استفاده از این دسته بندی، نوع کسب‌وکار خود و زمینه فعالیت را به خوبی برای مخاطب مشخص می‌کنید. این دسته بندی در قسمت پروفایل در بخش پایین عکس و نام کاربری شما به عنوان سومین المان مهم به نمایش در می‌آید.

·      **دکمه فراخوان به عمل:** این دکمه امکان وقت گرفتن یا رزرو و مشابه به این را از طریق پرفایل اینستاگرام فراهم می‌کند. برای فعال سازی حالت خاصی از این دکمه، می‌توان مراحل Edit Profile > Contact Option > Add an Action Button را طی کرد و دکمه مورد نظر را به صورت شخصی سازی شده، در پروفایل قرار داد.

نمونه ای از شاخص‌های گفته شده را می‌توانید در تصاویر زیر ببینید: