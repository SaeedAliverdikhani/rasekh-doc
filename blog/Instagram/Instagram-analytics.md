---
slug: instagram-analytics
title: ارزیابی عملکرد اینستاگرامی با استفاده از بینش
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

### تجزیه و تحلیل فعالیت دیجیتال در اینستاگرام و بهینه‌سازی عملکرد

در مراحل قبل با نحوه انجام فعالیت‌های گوناگون در راستای فعالیت اینستاگرامی ‌آشنا شدیم. اما اصلی‌ترین مرحله در فرآیند فعالیت هدفمند، مربوط به سنجش اقدامات انجام شده و میزان تاثیرگذاری آن‌ها است. در واقع این فرآیند شامل چرخه‌ای است که نیاز به بهینه ‌سازی دارد. پس باید تجزیه و تحلیل دقیقی بر روی عملکرد برند، رفتار مخاطب، رضایت مخاطب، آمار و ارقام بدست آمده و دیگر موارد انجام گیرد.

وقتی از آمار و ارقام بدست آمده استفاده شود و تجزیه و تحلیل درستی انجام شود، می‌توان به خوبی متوجه نقاط ضعف و قوت شد. سپس برای برطرف کردن نقاط ضعف تلاش کرد و فرآیند فعالیت هدفمند در اینستاگرام را بهینه سازی کرد. با این کار نرخ رسیدن به شاخص‌های کلیدی عملکرد بهبود می‌یابد و نرخ تاثیرگذاری اقدامات نیز افزایش پیدا می‌کند. از همه نکات گفته شده چنین برداشت می‌شود که تجزیه و تحلیل نحوه عملکرد اهمیت بسیاری دارد و باید به صورت درست و اصولی انجام گردد. در ادامه بیشتر با روند سنجش و ارزیابی نتایج فعالیت‌های مختلف آشنا خواهیم شد.

  

### استفاده از ابزارهای تحلیلی برای نظارت کلی بر بازخورد و نتایج حاصل شده

در این بخش به معرفی دو ابزار برای تجزیه و تحلیل اینستاگرام می‌پردازیم. اولین و اصلی‌ترین ابزار برای بررسی اینستاگرام، ابزار آنالیزی که خود رسانه اجتماعی اینستاگرام به ما ارائه می‌دهد. با استفاده از این ابزار می‌توان اطلاعات جامع و کاملی را نسبت به روند فعالیت، دریافت بازخورد و رفتار مخاطب کسب کرد. برای دسترسی به این بخش کافی است که در صفحه تجاری مورد نظر به بخش Insights مراجعه شود. پس از آن با تصاویری همچون تصاویر زیر رو به رو خواهید شد.

بخش Insights شامل سه زیر مجموعه اصلی با نام‌های Account Reach، Account Engaged، Total Followers می‌باشد. در بخش Account Reach اطلاعات مربوط به محتوای صفحه اینستاگرام قرار می‌گیرد. به این شکل که می‌توان هر پست یا استوری را به صورت جداگانه مورد بررسی قرار داد و آمارهای مرتبط با آن را با سایر پست و استوری‌ها مقایسه کرد. در بخش Account Engaged اطلاعات مربوط به فعالیت‌ها منتشر می‌شود. در آخرین بخش این قسمت یعنی Total Followers اطلاعات مربوط به مخاطبان منتشر می‌شود. دقت داشته باشید که علاوه بر آمار و ارقام، اطلاعات به صورت نموداری نیز ارائه می‌گردد. در ادامه به بررسی اصطلاحات موجود در این بخش‌ها می‌پردازیم:

·      Profile Visit نمایانگر تعداد بازدید روزانه از پروفایل صفحه تجاری است.

·      اگر لینک وبسایت در بیو قرار داشته باشد، Website Clicks تعداد کلیک‌های انجام شده بر روی آن لینک را نمایش می‌دهد.

·      عبارت Reach نشان دهنده تعداد حساب‌های کاربری منحصر به فردی است که از پست‌ها و استوری‌ها بازدید کرده اند.

·      Imperssion نمایانگر تعداد دفعاتی است که محتوا دیده شده است. در واقع ممکن است یک پست، چندین بار توسط یک صفحه کاربری دیده شود و تمامی‌این دفعات در Imperssion حساب می‌شوند اما در Reach به ازای هر حساب کاربری تنها یک بازدید ثبت می‌شود.

·      Engagement نشان دهنده میزان تعامل کاربران با محتوا است. این شاخص به صورت جداگانه برای هر پست به نمایش گذاشته می‌شود. اما برای اینکه نرخ Engagement کلی صفحه تجاری اینستاگرام را حساب کنیم، کافی است تعداد لایک‌ها و کامنت‌های 10 پست آخر را با یکدیگر جمع کنید؛ سپس تقسیم 10 برابر تعداد دنبال کنندگان کنید.

·      عبارت Shares نیز میزان اشتراک گذاری پست و استوری را نشان می‌دهد.

·      علاوه بر موارد گفته شده، استوری‌ها شاخص‌هایی دارند که میزان خروج و یا رفتن به استوری قبل و بعد را نیز مشخص می‌کند.

·      دقت داشته باشید که اطلاعات مربوط به پست‌ها تا مدت زمان 2 سال قابل دسترسی است. اما این مدت زمان برای استوری‌ها تنها 2 هفته است. پیشنهاد می‌شود که روند بررسی و تحلیل آمار و ارقام به صورت هفتگی انجام گیرد.

·      در بخش Audience ، تعداد دنبال کنندگان و روند رشد چند وقت اخیر به نمایش گذاشته می‌شود.

·      Location در دو بخش شهر و کشور اطلاعات مربوط به موقعیت مخاطبان را نمایش می‌دهد.

·      شاخص Age Range نشان دهنده سن مخاطبان است که می‌توان به صورت کلی آن را بررسی کرد. یا در بخش‌های جداگانه برای آقایان و بانوان به بررسی آن پرداخت.

·      Gender نمایانگر آمار جنسیت مخاطبان به صورت نمودار دایره‌ای است.

·      در آخرین بخش یا همان Followers میزان فعالیت دنبال کنندگان به صورت روزانه و هفتگی مشخص می‌گردد.

ابزار دیگری که می‌توان از آن برای تجزیه و تحلیل صفحه کاربری اینستاگرام استفاده کرد HypeAuditor است. این ابزار رایگان است و می‌توان با ثبت نام در سایت آن به راحتی از امکانات و اطلاعات آن استفاده کرد. معمولا از این ابزار برای تحلیل صفحه کاربری رقبا در اینستاگرام استفاده می‌شود. از همه مطالب گفته شده متوجه می‌شویم که برای بهبود عملکرد و فرآیندهای هدفمند نیاز به تجزیه و تحلیل دقیق به صورت دوره‌ای و متناوب وجود دارد.

