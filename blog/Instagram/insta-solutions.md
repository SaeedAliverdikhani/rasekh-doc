---
slug: insta-solutions
title: راهکارهای کلیدی اینستاگرام
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Instagram]
---

### نوشتن کپشن‌های جذاب و گیرا در کنار محتوای دیداری پست‌ها

اینستاگرام پلتفرمی‌است که مبنای کار آن بیشتر بر روی محوریت محتوای بصری استوار است. اما محتوای بصری نیاز به توضیحات جذاب، مناسب و مختصر و مفید دارد. در بخش کپشن می‌توان داستانی را درباره محتوای بصری، هرچند کوتاه ذکر کرد. این موضوع باعث می‌شود که مخاطب توجه بیشتری به محتوای صفحه کاربری داشته باشد و درک بهتری برایش حاصل شود.

در واقع به وسیله کپشن می‌توان محتوا را معنادارتر کرد. وقتی دنبال کنندگان یک کسب‌وکار با توضیحات یک پست همراه می‌شوند، می‌توانند به خوبی راجع به آن موضوع فکر کنند و از نظر احساسی خود را درگیر کنند. همه این موضوعات در کنار یکدیگر باعث می‌شود که مخاطبان تعامل بیشتری برقرار کرده و ارتباط خود با برند محبوبشان را بهبود ببخشند.

برای نوشتن کپشن‌های جذاب و گیرا نیاز است که شخصیت شناسی مخاطبان به خوبی انجام شده باشد. علاوه بر آن المانی که اهمیت بسیاری در این بخش دارد، این است که لحن یا صدای برند باید در این بخش به وضوح مشخص شده باشد. در واقع با این دو شاخص به راحتی می‌توان ارتباط خوبی با مخاطبان برقرار کرد. به عنوان مثال می‌توان متوجه شد که با مخاطب باید به صورت رسمی‌صحبت کرد یا خودمانی؟  

### طراحی کمپین‌های اینستاگرامی

·      اهداف برگزاری کمپین را مشخص کنید. ( جذب دنبال کننده و دیگر موارد)

·      روش‌های ورود افراد به کمپین را مشخص کنید. ( تگ کردن افراد دیگر)

·      هشتگ مناسب را برای اینکار پیدا و مشخص کنید.

·      درباره نحوه انتشار محتوای کمپین تصمیم گیری کنید.

برگزاری کمپین اینستاگرامی ‌یکی از کاربردی‌ترین روش‌هایی است که ‌می‌تواند در زمینه افزایش دنبال‌کنندگان شما تاثیر گذار باشد. البته وقتی می‌تواند موثر عمل کند که تمامی‌گام‌های گفته شده به درستی پیاده سازی شوند. پیشنهاد می‌شود برای رسیدن به اهداف متفاوت، از کمپین‌های اینستاگرامی ‌کوچک اما مداوم و متناوب استفاده کنید.

  

### پاسخ دادن به نظرات و منشن‌ها

هنگام فعالیت در شبکه‌های اجتماعی نمی‌توان نسبت به ابعاد اجتماعی بی‌تفاوت بود. بنابراین نیاز است که به نظرات و منشن‌های کاربران که در قسمت‌های مختلف همانند پست، استوری و غیره منتشر می‌شود، پاسخ داده شود. در واقع با این کار میزان تعامل میان کسب‌و‌کار و مخاطبان آن به میزان زیادی افزایش پیدا می‌کند. علاوه بر آن انگیزه لازم برای ادامه ارتباط مخاطب و برند ایجاد می‌شود.

سعی کنید حتما خودتان اینکار را با صرف وقت انجام دهید، با گذر زمان متوجه مزایای بسیار آن خواهید شد. به عنوان نمونه می‌توانید این تصویر پست شده از خودرو BMW با **پلاک ایران** را مشاهده کنید که واقعا در فضای اینستاگرام بسیار مطرح شده است. اما تفاوت اصلی این موضوع در این است که کاربران ایرانی سوالات خود را به زبان فارسی مطرح می‌کنند و صفحه تجاری BMW به زبان انگلیسی پاسخگوی تمامی‌آنان است. اکنون قطعا متوجه میزان اهمیت این موضوع شده‌اید.

  

### استفاده از سایر کانال‌‌ها برای تقویت روند فعالیت در اینستاگرام

می‌توان از روش‌ها و ابزار‌هایی همچون وبسایت، سایر رسانه‌های اجتماعی و دیگر موارد از این قبیل برای تقویت روند کاری اینستاگرام برند خود استفاده کرد. به این صورت که اگر در سایر کانال‌ها دنبال کنندگان فعالی وجود دارد، کافی است آنان را به اینستاگرام برند ارجاع داد.

نکته قابل توجه این بخش به این صورت است که باید از روش‌های محتوایی در اینستاگرام استفاده کنید. به این معنا که محتوای مفیدی تولید کنید که بتواند مخاطب را قانع کند در صفحه اینستاگرام شما را دنبال کند. علاوه بر آن مخاطب متوجه شود که با استفاده از محتوای ارزشمند شما می‌تواند نیازهای خودش را برطرف سازد. به این شکل می‌توان افراد را به مخاطب وفادار تبدیل کرد.

