---
slug: twitter-analytics
title: ارزیابی عملکرد توییتری با استفاده از بینش
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Twitter]
---

## ارزیابی عملکرد توییتری با استفاده از بینش

با پیاده سازی استراتژی فعالیت هدفمند در توییتر و اجرای نکاتی که ذکر شد کار شما تمام نمی‌شود؛ بلکه در حین اجرای همه این فرآیندها و همچنین در انتها، باید عملکرد همه اقدامات و کلیت روندهای توییتری خود را زیر نظر داشته باشید. به این منظور لازم است که تمامی شاخص‌هایی که در اهداف جزئی استراتژی خود تعیین کرده‌اید و میزان تحقق آن‌ها را بررسی کنید و در صورت عدم بازده مناسب، جرح و تعدیلات ضروری را اعمال نمایید.

برای ارزیابی شاخص‌های مختلف می‌توانید از ابزارهای کاربردی زیر کمک بگیرید:

·      ابزار آنالیتیکس توییتر: این ابزار به رایگان در اختیار همه حساب‌های توییتری قرار دارد و اطلاعات خوبی را در رابطه با تعامل انجام شده با پست‌های شما نشان می‌دهد؛

·      TweetReach: این ابزار نیز اطلاعاتی از نحوه عملکرد توییت‌ها، لینک‌ها، کلیدواژه‌ها و هشتگ‌های شما و میزان تعامل با آن‌ها را نشان می‌دهد.

·      Twitonomy: این ابزار آمار حساب کاربری خودتان یا هر حساب توییتری دیگر (توییتر رقبا) را نمایش می‌دهد.

### استفاده از Twitter Analytics

توییت کردن بی‌هدف و برنامه هیچ فایده‌ای ندارد. چه قصد داشته باشید که صفحه خود را در توییتر راه بیندازید و چه به فکر شروع یک کمپین باشید،Twitter Analytics  می‌تواند به شما کمک کند که ایده‌هایتان را بهتر عملی کنید. در فضایی که روزی حداقل صدها میلیون توییت جدید وجود دارد، داشتن اطلاعات کافی و استفاده صحیح از آنها، باعث خواهد شد افراد بیشتری شما را ببینند. توییتر آنالیتیکس باعث می‌شود بسترهای زیر برای شما فراهم شود:

  

**·      شناخت بهتر مخاطبان:** شناخت صحیح مخاطب و داشتن درک مناسب از نیازها، تمایلات، سن، جنس، زبان، موقعیت جغرافیایی و اطلاعات دیگر از او نه تنها برای کاربران توییتر بلکه برای همه بازاریابان دیجیتال اهمیت بسیاری دارد. بسیاری از این اطلاعات در پنل آنالیتیکس موجود بوده و اطلاعات دیگری را هم می‌توانید با پیدا کردن همان کاربران در شبکه‌های اجتماعی دیگر مثل اینستاگرام بدست آورید.

**·      تولید هوشمندانه‌تر محتوا:** با وجود آنکه توییتر محدودیت تعداد کاراکترهای هر توییت را به 280 افزایش داده است، همچنان توصیه می‌‎شود توییت‌های خود را کوتاه اما جذاب بنویسید.  نکته دیگر هم این است که تمایل افراد به کلیک روی توییت‌هایی که عکس یا ویدیو دارند تا سه برابر بیشتر از توییت‌های متنی است. Twitter Analytics همیشه می‌تواند به شما کمک کند بدانید که مخاطبانتان واقعا چه نوع محتوایی را دوست دارند. برای مثال فرض کنید که کار شما تولید محتوا، انتشار اخبار و اطلاع‌رسانی گسترده است. اگر مطالب و عکس‌های مربوط به اخبار جهانی بیشتر از اخبار شهری و منطقه‌ای کلیک می‌خورند، شاید بهتر باشد که شما هم تمرکز اصلی خود را روی اخبار جهانی بگذارید!

**·      پیدا کردن بهترین زمان برای توییت:** هر توییت بعد از زمان انتشار نیمه عمری در حدود 24 دقیقه دارد (نیمه عمر در اینجا یعنی اینکه اگر قرار است توییت شما را 200 نفر ببینند، 100 نفر آن را در عرض 24 دقیقه اول دیده و 100 نفر دیگر آن را به تدریج در ساعات یا روزهای آینده خواهند دید). این میزان تقریبا نصف شبکه‌های اجتماعی دیگر مثل فیسبوک یا اینستاگرام است. به همین خاطر است که توییت کردن در زمان صحیح، اهمیت بسیاری دارد.توییتر آنالیتیکس می‌تواند به شما کمک کند که بدانید در چه زمان‌ها و چه روزهایی پست‌هایتان موفق‌تر بوده‌اند. بعد از مدتی کم کم می‌توانید بدانید که فالوئرهایتان در چه زمانی آنلاین هستند تا دقیقا در همان زمان‌ها توییت کنید.

·      **فعالیت موفق‌تر:** ابزار Twitter Analytics به شما می‌گوید که چه کاری جواب می‌دهد و چه کاری خیر. Top Tweet های شما به شما می‌گویند که کدام قسمت از کارتان درست بوده، و از طرف دیگر توییت‌های ضعیف‌تر می‌توانند به شما نشان دهند که کجای کار را اشتباه کرده‌اید. برای گرفتن بهترین نتایج، موقع توییت کردن همیشه تجربیات قبلی را در نظر داشته‌ باشید.

### پنل بینش توییتر

ورود به پنلTwitter Analytics  بسیار آسان است. کافی است روی تصویر پروفایل خود کلیک کرده و گزینهAnalytics  را انتخاب کنید. داخل پنل توییتر آنالیتیکس، آمارها و گزارش‌های فراوانی به چشم می‌خورند. در اینجا به تعدادی از آنها که برای بازاریاب‌های دیجیتال بیشترین اهمیت‌ را دارند اشاره خواهیم کرد.

**·      Top Tweet:** Top Tweet یعنی توییتی که بیشترین تعدادImpression  (میزان بازدید) را در یک ماه به خود اختصاص داده است. بررسی توئیتی که بیشترین بازدید را داشته به شما کمک می‌کند مسیر خود را در توئیتر بهتر پیدا کنید.

**·      New Followers:** شما به عنوان یک کاربر گاهی مطلبی را می‌پسندید و گاهی هم بعد از مشاهده آن مطلب، به کانال یا صفحه مورد نظر می‌روید تا محتوای مشابه بیشتری ببینید. بالا رفتن تعداد دنبال‌کنندگان یعنی اینکه دارید خوب عمل می‌کنید و کاهش سرعت رشد تعداد این افراد، احتمالا نشانه‌ای است از اینکه قسمتی از مسیر را دارید اشتباه پیش می‌روید.

**·      Top Follower:** عبارت Top Follower  در اینجا یعنی کسی که از بقیه دنبال‌کنندگان شما فالوورهای بیشتری دارد. از آنجا که فیو کردن‌ها، ریپلای‌ها و منشن‌ها به کاربران دیگر هم نمایش داده می‌شود، دنبال‌کننده‌های پر طرفدار افراد بیشتری را به سمت صفحه شما خواهند کشید.

**·      Top Mention:** بین توییت‌هایی که کاربران در آنها شما را منشن کرده‌اند، آن توییتی که بیشترین تعداد دیده‌شدن را به خود اختصاص داده به عنوان  Top Mention شناخته می‌شود. گذاشتن تمرکز بیشتر روی Top Mention ها و فعالیت زیر آنها، طبعا باعث دیده‌‍ شدن شما توسط کاربران بیشتری خواهد شد.

**·      Engagements:**Engagement ها عبارت هستند از هر کیلکی که روی توییت‌های شما خورده است. باز کردن عکس‌ها، ورود به لینک‌ها، ریپلای‌ها، باز کردن پروفایل یا هر کار مشابهی Engagement محسوب می‌شود. این کلیک‌ها یعنی اینکه توانسته‌‎اید توجه کسی را جلب کرده و آن شخص تلاش کرده که با شما بیشتر آشنا شود. تعداد Engagement ها می‌تواند به شما نشان دهد کهCall to Action های شما چطور عمل می‌کنند.

**·      Engagement Rate:** معیار  Engagement Rate یا نرخ مشارکت عبارت است از تعداد کلیک‌ها تقسیم بر تعداد دیده شدن‌های یک توییت. در هنگام مقایسه وضعیت دو یا چند توییت، تنها شمردن تعداد کلیک‌ها ممکن است گمراه کننده باشد چون تعداد دفعاتی که آن توییت دیده شده را در نظر نگرفته‌ایم. مثلا فرض کنید که توییتی 100 بار دیده شده و 20 بار رویش کلیک شده. در این حالت نرخ مشارکت 20% است. حالا تصور کنید که توئیت شما 1000 بار دیده شده اما تعداد  کلیک‌هایش همان 20 کلیک باشد، نرخ مشارکت 2% می‌شود. پس همانطوری که می‌بینید تعداد بازدیدها مهم نیست. نسبت کلیک به بازدید مهم است.

**·      Twitter Reach Percentage:** این معیار نشان می‌دهد که چه تعدادی از دنبال‌کنندگان شما توییتی را دیده‌اند. اهمیت این عدد در آن است که شما می‌توانید متوجه شوید که در زمان مناسب توییت می‌کنید یا خیر.
