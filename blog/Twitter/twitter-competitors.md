---
slug: twitter-competitors
title: شناسایی و آنالیز رقبا
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Twitter]
---

## درباره رقبا تحقیق کنید

یکی از اقدامات بسیار مهم و ضروری در راستای تدوین یک استراتژی مؤثر برای فعالیت هدفمند در توییتر، جمع آوری اطلاعات درباره نقاط قوت و ضعف رقباست. به منظور تحقیق درباره رقبا:

·      رقبای خود در توییتر را شناسایی کنید.

o     این فرآیند از طریق بررسی هشتگ‌ها کاربردی در یک حوزه خاص امکان‌پذیر است.

o     همچنین می‌توان کاربران فعال توییتری درباره حساب‌های کاربری محبوب در یک حوزه خاص پرس‌وجو کرد.

o     روش دیگر مربوط به بررسی در بستر وبسایت‌ها و موتورهای جست‌وجو است که به واسطه آن می‌توان رقبا را شناسایی کرده و به صفحات رسانه‌های اجتماعی آن‌ها دسترسی پیدا کرد. در واقع بسیاری از وبسایت‌ها در بخش فوتر اطلاعات چند رسانه‌ اجتماعی اصلی برند خودشان را قرار می‌دهند.

·      دنبال‌کننده‌های آن‌ها را بررسی کنید. باید دنبال‌کنندگان حساب‌های کاربری رقیب را به خوبی شناسایی کنید تا متوجه شوید که نیازهای آن‌ها دقیقا چه چیزهایی است؟ در راستای رسیدن به پاسخ این سوال معیارهای ذکر شده در بخش پرسونا بسیار کاربردی هستند.

·      پروفایل‌هایی که توسط رقبا در توییتر دنبال می‌شوند را بررسی نمایید. در واقع هدف از بررسی این پروفایل‌ها شناخت دایره ارتباطات رقبا است. باید بدانید شبکه حرفه‌ای که تشکیل شده است و احتمال حضور رقیب شما در آن شبکه وجود دارد به چه صورت فعالیت می‌کنند؟ برای چه هدفی فعالیت می‌کنند؟ شما چطور می‌توانید در این شبکه عضو شوید و یا حتی شبکه حرفه‌ای مشابهی را برای فعالیت در رسانه‌های اجتماعی تشکیل دهید؟ برای بررسی این پروفایل می‌توانید از معیارهای زیر استفاده کنید:

o     اطلاعات بایو برای شناسایی حوزه فعالیت

o     تعداد مخاطب و فالوور برای شناسایی میزان تاثیرگذاری

o     تعداد لایک و کامنت و ... برای شناسایی میزان تعامل حساب‌های کاربری با مخاطبانشان

o     تعداد پست‌ها و محتواهای منتشر شده روزانه برای ارزیابی نحوه فعالیت آن حساب‌های کاربری

o     ماهیت محتواهای منتشر شده برای ارزیابی نحوه برطرف کردن نیازهای مخاطب هدف

·      تعداد پست‌ها و میزان تعاملی که دریافت کرده و می‌کنند را ارزیابی کنید. شما باید تعداد پست‌های روزانه و ماهانه رقبا را ارزیابی کنید. بررسی کنید و ببنید که فرکانس فعالیت‌های آنان به چه صورتی است. از این طریق هم می‌توانید استراتژی فعالیت بهتری برای برند خودتان تدوین کنید و هم نیاز مخاطب برای دریافت اطلاعات را شناسایی می‌کنید. برای ارزیابی کردن میزان تعامل یک حساب کاربری هم کافی است میزان لایک، کامنت، ریتوییت را برای 10 پست آخر محاسبه کرده و نسبت آن به تعداد فالوورها را بدست آورید. به این صورت دید کلی نسبت به میزان تعامل یک حساب کاربری حاصل می‌شود.

o     نرخ تعامل خوب تقریبا بین 0.02 درصد تا 0.1 درصد قرار می‌گیرد.

·      بررسی کنید که اکنون و در گذشته چه اقدامات خاصی در این شبکه اجتماعی انجام داده‌اند. شما باید شناخت کاملی از رقبای خودتان داشته باشید یعنی دقیقا بدانید که رقبای شما به سراغ انجام چه اقداماتی رفته‌اند. به این صورت می‌توانید گام‌های بعدی آن‎‌ها را پیش بینی کنید تا حدودی و شما عملکرد بهتری داشته باشید. در واقع متخصص شبکه اجتماعی باید گزارشی تحلیلی در این بخش آماده کند که در آن بحث‌های مربوط به تولید محتوا، نحوه عملکرد، بهترین نرخ تعامل، زمانبندی‌ها، کمپین‌ها و حتی بازخوردهای حاصل شده پوشش داده شده باشد.

·      میزان تأثیرگذاری برنامه‌ها و استراتژی‌هایی که پیاده کرده‌اند را ارزیابی کنید. دقیقا آنالیز کنید و متوجه شوید که اقدامات مختلف مانند کمپین هر شهروند یک گزارشگر خبرگزاری منوتو چه بازخوردی داشته است. نقاط ضعف و قوت کمپین را شناسایی کنید. کمپین‌های بهتر و هدفمندتر برگزار کنید. این موضوع در دید جزئی است، اما در دید کلی باید استراتژی بلند مدت را بررسی کنید تا متوجه شوید که هر یک از رسانه‌ها به دنبال تاثیرگذاری بر چه معیارهایی هستند و چگونه این فرآیندها را تا لحظه رسیدن به هدف برنامه‌ریزی کرده و پیش می‌برند.

در این صورت می‌توانید عملکرد بهتری داشته باشید. این موضوع تاثیرگذاری بالایی دارد به همان میزانی که شناخت الگوریتم‌ها و سایر جزئیات مربوطه تاثیرگذار است. پس دقت داشته باشید که صرفا شناخت الگوریتم یا شناخت رقبا یا هر یک از معیارهای دیگر به صورت جداگانه تاثیرگذاری بالایی ندارد، بلکه این معیارها مکمل یکدیگر هستند و شما باید به تک تک جزئیات آن‌ها توجه ویژه‌ای داشته باشید تا بتوانید بهترین بازخوردها را دریافت کنید.

سپس فرصت‌های پیش رو و خلأهایی که شما می‌توانید پر کنید را شناسایی کرده و در استراتژی فعالیت‌های توییتری خود لحاظ نمایید.

