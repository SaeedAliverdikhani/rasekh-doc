---
slug: twitter-semantic-graph
title: شبکه معنایی
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Twitter]
---

## شبکه معنایی

ایجنت‌های هوش مصنوعی باید اطلاعات را در حافظه خود ذخیره و سازماندهی کنند. یکی از راه‌هایی که آن‌ها این کار را انجام می‌دهند استفاده از شبکه‌های معنایی است. در واقع شبکه‌های معنایی راهی برای نمایش روابط بین مفاهیم و ایده‌ها هستند. به عنوان مثال، یک شبکه معنایی ممکن است برای کامپیوتر ارتباط بین کلید واژه‌های مختلف را توصیف کند .در زیر یک تصویر نمونه از یک شبکه معنایی آورده شده است.

در این بخش به یکی از موردهای عملیاتی مورد مطالعه در حوزه‌های خبری، با استفاده از گراف ساخته شده توسط سامانه مجموعه صدرا پرداخته می شود. در این مطالعه، موضوع حوادث آبان ماه سال 98 مورد در دستور کار قرار گرفته است. سپس بر اساس تمامی توییت های منتشر شده توسط خبرگزاری‌های خارجی ایران اینترنشنال، بی بی سی و صدای آمریکا یک گراف شبکه معنایی ساخته شد. همان طور که در شکل 35 قابل مشاهده می باشد این شکل نشان‌دهنده یک گراف از شبکه معنایی می‌باشد که گره‌های آن از دسته‌های مشخص شده است.

بر طبق نیاز کارشناس خبره، گره بنزین نیز به عنوان یک گره سفارشی افزوده شده است. همچنین به عنوان راهنما، رنگ‌های هر دسته از گره‌ها در سمت راست تصویر آورده شده است. این رنگ ها نمایان کننده نوع گره می‌باشد. در این گراف تمامی گره‌ها به جز گره سفارشی، توسط الگوریتم شبکه عصبی تشخیص موجودیت نامدار از متون خبری استخراج شده است و یال‌ها نیز بر اساس محاسبات مذکور به دست آمده است.

در قسمت تصویر سازی و نحوه نمایش گراف، سعی شده است که اطلاعات مقیدی از اطلاعات استخراج شده از متون در آن گنجاده شود. همان طور که در شکل بالا نیز قابل مشاهده می‌باشد، گره‌ها دارای اندازه‌های متفاوت می‌باشد. در رسم گراف گره‌هایی که دارای فرکانس تکرار بیشتر می‌باشند، اندازه بزرگتری در تصویر را اختیار می کنند. همچنین رعایت نسبت اندازه به فرکانس، در یال ها نیز رعایت شده است و یال هایی که دارای ضخامت بیشتری می باشند، رابطه قوی تری میان دو گره را نشان می‌دهند.

در ادامه فرایند مطالعه، از کارشناس خبره خواسته شده تا به تحلیل گراف به دست آمده بپردازد. در زیر تحلیل کارشناس بدون هیچ گونه کم و کاست آورده شده است.

### تحلیل مبتنی بر گره-رابطه مثال آبان 98

**موضوع:** اغتشاشات آبان 98

**رسانه:** توییتر

**خبرگزاری های مورد مطالعه:** ایران اینترنشنال، بی بی سی، صدای آمریکا

**دوره زمانی:** 24 آبان 1398 لغایت 10 دی 1398

·      در اخبار منتشر شده در خبرگزاری های مورد بررسی موضوع کشته شدن پویا بختیاری در جریان اغتشاشات آبان 98 به وزارت اطلاعات گره خورده است؛ این موضوع میتواند باعث تخریب واجا شود.

·      رویترز، در جریان این اغتشاشات ، مرجع اصلی خبرگزاری های مورد بررسی و ابزار اعتباردهی آنها بوده است.

·      تأکید بر کلید واژه «رژیم ایران» توسط مایک پمپئو و برایان هوک، میتواند باعث اعتبارزدایی از جمهوری اسلامی شود. هوک بیشتر این تاکتیک را استفاده کرده است. رویترز در کنار این تاکتیک، بیشتر بر واژه «علی خامنه ای» و شخصی کردن موضوع اشاره داشته است.

·      جمهوری اسلامی بازیگر اصلی(مقصر اصلی) وقایع آبان 98 معرفی شده است.

·      در مجموعه بازیگران اصلی وقایع آبان 98 به این موارد اشاره شده است که همه را در یک جبهه(به عنوان حامی مقصر ماجرا) قرارداده­اند: علی خامنه‌ای، حسن روحانی، سپاه پاسداران، قوه قضائیه، نیروی انتظامی.

·      سوژه های حملات برایان هوک به ترتیب عبارتند از: رژیم ایران(و جمهوری اسلامی)، علی خامنه ای، سپاه پاسداران.

·      سوژه های حملات(موضع‌گیری) مایک پمپئو به ترتیب: جمهوری اسلامی (و رژیم ایران) و علی خامنه ای بوده است. نکته حائز اهمیت اینکه پمپئو علیه حسن روحانی هیچ موضع گیری نداشته است.

·      سپیده قلیان نیز در زمان اعتراضات فعال نشان داده شده است، اما ارتباط هدفمند با وقایع مشاهده نمی شود. به نظر میرسد اخبار منتشر شده در مورد ایشان از انسجام خاصی برخوردار نبوده است.

دقت داشته باشید وقتی مفهوم شبکه‌های معنایی با عملکرد هوش مصنوعی ادغام می‌شود، نتایج فوق‌‌العاده خواهد بود. خصوصا زمانی که این موضوع برای تحلیل داده‌ها در بستر شبکه‌های اجتماعی به کار گرفته شود. آنگاه می‌توان مجموعه‌ای از مفاهیم به‌کار گرفته شده در رسانه‌های داخلی و خارجی و همچنین ارتباطات آن‌ها را کشف کرد.

·      شبکه های معنایی از گره‌ها، پیوندها و برچسب‌های پیوند تشکیل شده‌اند. در نمودار این شبکه‌ها، گره‌ها به صورت دایره یا بیضی یا حتی مستطیل ظاهر می شوند که نشان دهنده اشیایی مانند اشیاء فیزیکی، مفاهیم یا موقعیت‌ها هستند.

·      پیوندها به صورت فلش برای بیان روابط بین اشیا ظاهر می‌شوند و برچسب‌های پیوند روابط را مشخص می‌کنند.

·      روابط ساختار اساسی مورد نیاز را برای سازماندهی دانش فراهم می‌کند.

·      شبکه‌های معنایی به عنوان شبکه‌های انجمنی نیز شناخته می‌شوند زیرا گره‌ها با گره‌های دیگر مرتبط هستند.

در نهایت می‌توان از اطلاعات بدست آمده در شبکه‌های معنایی برای تولید محتوای هوشمندانه‌تر، مطابق با نیاز کاربران هدف استفاده کرد. به نوعی که بتوان نرخ تعامل را بالاتر برده و افراد بیشتری را درگیر آن محتوا کرد. در نتیجه این کار سرایت‌پذیری اطلاعات در بستر رسانه‌های اجتماعی افزایش می‌یابد.

### مزایای استفاده از شبکه‌های معنایی

·      شبکه معنایی طبیعی‌تر و ساده‌تر از بازنمایی منطقی است.

·      شبکه معنایی اجازه استفاده از الگوریتم استنتاج موثر (الگوریتم گرافیکی) را می‌دهد.

·      شبکه‌های معنایی ساده هستند و به راحتی قابل اجرا و درک هستند.

·      شبکه معنایی می‌تواند به عنوان یک برنامه ارتباطی معمولی در میان زمینه‌های مختلف دانش، مثل علوم کامپیوتر و انسان شناسی استفاده شود.

·      شبکه معنایی یک رویکرد ساده را برای بررسی فضاهای پیچیده و دشوار فراهم می‌کند.

·      شبکه معنایی رویکردی برای ایجاد شاخه‌هایی از مفاهیم مرتبط ارائه می‌دهد.

·      شبکه معنایی نیز با روش‌های پردازش داده‌های افراد مختلف در بسترهای متنوع ایجاد می‌شود.