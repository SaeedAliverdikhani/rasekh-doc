---
slug: twitter-content-time
title: بهترین زمان انتشار محتوا در توییتر
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Twitter]
---

## بهترین زمان انتشار محتوا در توییتر

توییتر یکی از اولین پلتفرم‌هایی است که افراد برای اطلاع از آخرین اخبار روز از آن بازدید می‌کنند. طبق آمار رسانه‌های اجتماعی، روزانه 500 میلیون توییت در شبکه اجتماعی توییتر ارسال می‌شود،‌ یعنی 9281 توییت در هر ثانیه. حال با توجه به این حجم از تولید محتوا چه طور می‌‌‌توان تعامل و کلیک‌های بیشتری را در توییر کسب کنیم؟ یکی از عوامل موثر در بدست آوردن حداکثر کلیک و تعامل،‌ انتخاب بهترین زمان برای انتشار پست در توییتر است.

به دلیل به روز رسانی اخیر در الگوریتم‌های توییتر، فید زمانی، و انتشار پست در زمان مناسب مجددا جز آیتم‌های مهم به شمار می‌رود. از سال 2016 توییتر مانند سایر پلتفرم‌های رسانه‌های اجتماعی، فیدهای خود را بر اساس میزان تعامل با کاربران و محبوبیت پست‌ها، اجرا می‌کرد نه بر اساس زمانبندی معکوس. اما اکنون با استناد به بازخورد کاربران، توییتر به افراد اجازه می‌هد تا فیدهای خود را از (توییت‌های با رتبه برتر) به (آخرین توییت‌های منتشر شده) با یک کلیک تغییر دهند.

زمانبندی معکوس به این معناست که کاربران توییتر یک توییت را زمانی که تازه منتشر شده می‌بینند. اما با گذشت زمان، توییت‌های اخیر جایگزین این توییت‌ها در بالای فید می‌شوند. به همین دلیل است که باید توییت خود را زمانی که بخش عمده‌ای از مخاطبان آنلاین هستند منتشر کنید، یا آن را برای زمان مناسب برنامه ریزی کنید.

از آن‌جایی که کسب‌وکارهای مختلف، ‌مخاطبان متفاوتی دارند، ترجیحات و زمان مناسب انتشار پست برای هر شبکه اجتماعی متفاوت است. بر اساس آمارهایی که بسیاری از شرکت‌های محبوب بازاریابی مانند Hubspot، HowSociable،  Trackmaven منتشر کردند به صورت مشترک و میانگین بازه‌های زمانی بین 8 الی 10 صبح و 6 الی 9 شب را بهترین زمان برای به اشتراک گذاشتن محتوا در توییتر اعلام کردند.

 پست کردن توییت‌ها در بازه‌های زمانی بالا (تصویر 32) همیشه ایمن است. به طور خلاصه بر اساس تمام داده‌های جمع آوری شده، زمان‌های رفت و آمد اداری، که افراد به سرکار می‌روند یا زمان‌هایی که روز کاری خود را به پایان می‌رسانند و به خانه باز می‌گردند.

افراد همیشه در زمان استراحت فید توییتر خود را چک می‌کنند، بنابراین توییت کردن در ساعات ناهار نیز گزینه خوبی است. تعطیلات آخر هفته، جز بازه‌هایی است که اکثر مخاطبان معمولا بیرون هستند یا مشغول امور شخصی خود هستند، بنابراین بسیار مهم است که پست‌های خود را بیشتر برای روزهای کاری داخل هفته برنامه ریزی کنید.

البته باید به این نکته توجه داشت که [بهترین زمان انتشار پست در توییتر](https://novinhub.com/blog/twitter-best-time-posting/) به عوامل مختلفی بستگی دارد. این عوامل شامل نوع کسب‌وکار شما، مخاطبان هدف و استراتژی شما در توییتر بر روی زمان انتشار پست تاثیر گذار است.

  

### بهترین زمان ارسال پست در توییتر برای ایجاد تعامل با مخاطبان چه زمانی است؟

طبق الگوریتم‌های فعلی توییتر، رتبه بندی توییت‌ها به میزان تعامل بستگی دارد. هنگام انتشار پست در توییتر، همه برندها یک هدف مشترک در ذهن دارند و آن این است که با مخاطبان خود ارتباط برقرار کنند. مخاطبان هم با استفاده از 4 دکمه کامنت، ریتوییت، لایک و ارسال با پست شما ارتباط برقرار می‌کنند.

پس در نتیجه برای جذب مخاطبان و تعامل بیشتر با آن‌ها و البته متمایز شدن در بین توییت‌های برندهای دیگر باید خلاق و متفکر باشید و هماهنگ با برند خود، محتوا تولید کنید. به طور متوسط توییت‌هایی که بین 2 تا 3 بامداد ارسال می‌شوند، بیشترین تعامل را دارند. کمترین میزان مشارکت نیز در ساعات کاری بین 10 الی 5 بعد از ظهر اتفاق می‌افتد. بیشترین تعداد ریتوییت و لایک بین ساعت 8 شب تا 11 شب اتفاق می‌افتد.

به طور خلاصه بیشترین تعاملات در اوایل صبح یا اواخر عصر در توییتر اتفاق می‌افتد چرا که کاربران دوست دارند پس از بیدار شدن از خواب یا درست قبل از خواب با رسانه‌های اجتماعی درگیر شوند. از آن‌جایی که در طول ساعات کاری،‌ افراد سرگرم فعالیت‌های شغلی خود هستند، نمی‌توانند به صورت مستمر با محتوای برندهای شما تعامل برقرار کنند.

به خاطر داشته باشید که در بلندمدت، کیفیت آنچه که به اشتراک می‌گذارید (و نه لزوماً کمیت آن) به رشد تعداد دنبال کنندگان شما کمک خواهد کرد. با رشد تعداد مخاطبانتان لازم است که یک برنامه رسانه‌ای برای فعالیت هدفمند در توییتر تدوین کنید. برنامه رسانه‌ای شما گفتگوهای توییتری‌تان را بر روی موضوعاتی متمرکز می‌کند که به طور خاص برای جذب مخاطبان بالقوه طراحی شده‌اند. به علاوه، این برنامه با تعیین زمان‌هایی که احتمال فعالیت مخاطبان هدف شما بیشتر است و تدوین برنامه زمانی ارسال توییت به رشد تعامل و افزایش فعالیت کاربران کمک خواهد کرد.

  

### چگونه بهترین زمان خود را برای ارسال پست در توییتر پیدا کنیم؟

تا اینجا جدول‌های زمانی اولیه‌ای را که می‌توانید برای تقویت استراتژی فعالیت‌های توییتری خود استفاده کنید را مرور کردیم. اما برای پیدا کردن بهترین زمان ارسال پست به طور خاص برای برند خودتان، باید دو استراتژی را در نظر داشته باشید:

پست‌های پیشین خود که تاکنون آن‌ها را ارسال کردید تجزیه و تحلیل کنید، و بهترین زمان برای انتشار پست در توییتر را پیدا کنید. همچنین می‌توانید زمان انتشار و میزان تعامل پست‌های رقبا را نیز بررسی کنید. خروجی این تجزیه و تحلیل‌ها باید به صورت آزمون و خطا به‌‌کار شود و شما بازه‌های زمانی مختلف را تست کرده و نتایج آن را در یک فایل اکسل ثبت کنید.

# توییتر آنالیتیکس یک نمای کلی از کلیک، ریتوییت، لایک، کامنت، بازدید از پروفایل، توییت‌های برتر و میزان تعامل آن‌ها را به شما ارائه می‌دهد. پس از یک ماه آزمایش با زمان‌های مختلف،‌ می‌توانید داده‌های خود را بررسی کنید تا ببیند کدام زمان و روز بیشترین تعامل را برای شما ایجاد کرده است. بعد از آن به طور منظم از ابزار زمانبندی برای ارسال پست در بهترین زمانی که پیدا کرده‌اید،‌ استفاده کنید.