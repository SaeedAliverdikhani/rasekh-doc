---
slug: twitter-solutions-2
title: راهکارهای فعالیت هدفمند در توییتر 2
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Twitter]
---

## راهکارهای فعالیت هدفمند در توییتر 2

در ادامه بررسی راهکارهای کاربردی به موارد زیر می‌رسیم:

### انتقال ترافیک از توییتر به وبسایت

توییتر یک ابزار بسیار مناسب برای هدایت ترافیک به وب‌سایت و وبلاگ سایت محسوب می‌شود. برای این کار کافیست لینک وب‌سایت مورد نظر را در بخش بایو قرار داده و همچنین باید توییت خود را حول محور یک لینک تنظیم کنید و پیامی (فراخوانی به عمل) بنویسید که بتواند مردم را به کلیک برای دریافت اطلاعات بیشتر متقاعد کند.

چون توییتر یک فضای اطلاع‌رسانی مختصر و مفید است، به راحتی می‌تواند افراد را به سایتی منتقل کند که تحلیل‌های خبری، اطلاعات کامل‌تر و جزئیات بیشتری را شامل می‌شود. در نتیجه افرادی که به دنبال اطلاعات جامع هستند، به منبع اصلی محتوای شما، یعنی وب‌سایت مراجعه می‌کنند و از مطالب آن بهره‌مند می‌شوند.

توجه داشته باشید که همه لینک‌ها به طور خودکار با استفاده از سرویس t.co توییتر کوتاه می‌شوند و فارغ از تعداد کاراکتر هر لینک، 23 کاراکتر را اشغال خواهند کرد؛ حتی اگر تعداد کاراکتر لینک شما از این رقم کمتر باشد.

  

###  فعالیت توییتری خود را به سایر فعالیت‌های اینترنتی‌تان پیوند بزنید

اکنون که فعالیت هدفمندی را در توییتر را آغاز کرده‌اید و پیش می‌برید، وقت آن رسیده که آن را به یکی از مؤلفه‌های حضور کسب‌وکار خود در اینترنت تبدیل کنید. به این منظور می‌توانید از روش‌های زیر کمک بگیرید:

·      لینک حساب توییتری خود را در سایت و وبلاگتان قرار بدهید. در اغلب سیستم‌های مدیریت محتوا امکان اضافه کردن لینک توییتر به فهرست شبکه‌های اجتماعی که در بالا یا پایین وب‌سایت یا وبلاگ ظاهر می‌شود به آسانی وجود دارد. توجه کنید که امکان قرار دادن دکمه فالو نیز از طریق [سایت پابلیش توییتر](https://publish.twitter.com/) وجود دارد.

·      تایم لاین پیام‌های توییتری خود را به وب‌سایت و وبلاگتان اضافه کنید. یکی دیگر از مواردی که با مراجعه به زیردامنه پابلیش توییتر می‌توانید به سایت خود اضافه کنید، تایم لاین یا فهرستی از پست‌هایی است که در توییتر به اشتراک گذاشته‌اید. از این طریق می‌توانید گفتگوها و تعاملات خود را مستقیماً در معرض دید بازدیدکنندگان سایت قرار بدهید تا علاوه بر دریافت بازدید بیشتر بتوانید آن‌ها را به دنبال کردن و تعامل بیشتر ترغیب کنید. به خاطر داشته باشید که توییت‌هایی که به اشتراک می‌گذارید باید باعث رشد کسب‌وکار شما در توییتر شود؛ بنابراین در انتخاب آن دسته از توییت‌هایی که از این طریق در ویترین سایت خود قرار می‌دهید سختگیر باشید؛

·      به اشتراک گذاری محتوای سایت و وبلاگ خود در توییتر را برای کاربران تسهیل کنید. با درج لینک به اشتراک گذاری از طریق توییتر در زیر مطالب سایت؛ و همچنین با استفاده از سایت پابلیش و قرار دادن متن مورد نظر برای ارسال مستقیم به توییتر می‌توانید احتمال به اشتراک گذاری محتوا در توییتر توسط مخاطبان خود را افزایش بدهید.

·      یک روش دیگر برای به جریان انداختن تعامل توییتری از وبلاگ یا وب‌سایت، embed کردن یا جاسازی یک توییت در میان محتواست. از این طریق می‌توانید هر توییتی که می‌خواهید را انتخاب کنید و آن را در مطلب مورد نظر خود قرار بدهید. به این منظور، کافی است که از منوی بالایی توییت مورد نظر، گزینه Embed Tweet را انتخاب کنید تا کد مربوطه برای شما تولید شود.

  

### استفاده از قابلیت‌های موبایلی توییتر

تقریبا با استفاده از هر تلفن همراه هوشمندی می‌توانید ارتباط خود با مخاطبان توییتری‌تان را همواره حفظ کنید. توییتر امکان اطلاع رسانی از طریق ارسال push notification به گوشی‌های هوشمند را نیز فراهم کرده تا بتوانید فوراً در جریان مواردی مانند منشن شناسه کاربری، ریتوییت یا لایک توییت، دریافت دنبال کننده جدید و دریافت پیام خصوصی قرار بگیرید.

به خاطر داشته باشید که پاسخ و واکنش سریع در توییتر اهمیت فراوانی دارد و لذا با استفاده از این قابلیت همیشه در جریان آخرین اتفاقات حساب کاربری توییتری خود قرار خواهید داشت.

### از اهمیت ویدیو غافل نشوید

امروزه به لطف همه‌گیرتر شدن اینترنت پرسرعت، علاقه مردم به مشاهده محتوای ویدئویی باکیفیت افزایش پیدا کرده و لذا از همین علاقه می‌توانید برای روایت داستان برند یا اهداف گوناگون مرتبط با کسب‌وکار در توییتر بهره‌برداری کنید.

با توجه به اینکه نیاز مخاطب امروزه تغییر کرده است، ترندهای محتوایی دنیا نیز خیلی سریع خود را با این تغییرات تطبیق داده‌اند و اکنون ویدیوهای کوتاه با چاشنی المان‌های سرگرم کننده و درگیر کننده احساسات بسیار محبوب هستند. این موضوع رو می‌توان از روی نرخ رشد رسانه اجتماعی تیک تاک، تغییرات و به‌روزرسانی رسانه اجتماعی اینستاگرام و بسیاری از آمار و ارقام‌های دیگر به خوبی متوجه شد.

پس در بحث محتوا و استراتژی فعالیت‌های توییتری باید به این موضوع توجه ویژه‌ای داشت و به سمت تولید محتوای ویدیویی مختصر و مفید گرافیکی یا طبیعی رفت. این موضوع باعث می‌شود که بتوان سرایت پذیری اطلاعات را به میزان چشمگیری در رسانه‌ها افزایش داد و سریع‌تر رشد کرد و به اهداف تعیین شده در بحث استراتژی رسید.

برای قرار دادن ویدئو در توییتر می‌توانید آن را مستقیما از طریق قسمت بارگذاری تصویر در توییتر بارگذاری نمایید یا اینکه ابتدا ویدئوی مورد نظر را در یک سرویس دهنده ویدئویی دیگر مانند آپارات یا یوتیوب آپبارگذاری کنید و سپس لینک ویدئو را در توییت خود قرار بدهید. از این طریق امکان پخش مستقیم ویدئوها در توییتر فراهم می‌شود.

  

### با استفاده از هشتگ، جامعه مخاطبانتان را گسترش دهید

می‌توان به جرات گفت هشتگ‌ها در هیچ‌یک از شبکه‌های اجتماعی به اندازه توییتر قدرتمند نیستند. در حالت عادی تجربه توییتری اغلب مردم به همان افرادی که دنبال می‌کنند محدود می‌شود. بهترین روش برای خروج از این محدودیت و پیدا کردن محتوای متناسب، استفاده از هشتگ‌های مورد علاقه است. شما نیز به عنوان کسب‌وکاری که به دنبال فعالیت هدفمند در توییتر است باید در پست‌های خود از هشتگ‌های کاملا مرتبط و محبوب (پربازدید) استفاده کنید تا در معرض دید افراد علاقمندی که شما را دنبال نکرده‌اند قرار بگیرید.

با کلیک کاربر بر روی هشتگ موردعلاقه‌اش، همه توییت‌هایی که حاوی آن هشتگ هستند پشت سر هم ظاهر می‌شوند. استفاده از هشتگ‌های ترند شده یا محبوب (مثلا به مناسبت کنفرانسی که در حال برگزاری است) می‌تواند به رشد کسب‌وکار شما کمک کند.

برای پیدا کردن هشتگ‌های مناسب علاوه بر اینکه باید همیشه پیگیر آخرین اخبار و رویدادهای حوزه فعالیت خود باشید، می‌توانید از پست‌های رقبا نیز کمک بگیرید. به علاوه، می‌توانید هشتگ‌های مخصوص برند خودتان را نیز ایجاد نمایید. سعی کنید در توییت‌ها حداکثر از سه هشتگ استفاده کنید. در بخش بعدی که مربوط به اینستاگرام است به صورت مفصل راجع به انواع هشتگ‌ها و نحوه به‌کارگیری آن‌ها صحبت کردیم.
