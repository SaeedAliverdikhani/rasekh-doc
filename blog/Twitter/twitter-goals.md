---
slug: twitter-goals
title: اهداف فعالیت در توییتر
authors:
  name: سعید علی وردی خانی
  title: کارشناس توسعه نرم افزار مرکز علوم شناختی صدرا
  url: https://github.com/SaeedAliverdikhani 
  image_url: https://github.com/SaeedAliverdikhani.png
tags: [Twitter]
---

## موفقیت را تعریف و اهدافتان را مشخص کنید

برای آغاز روند فعالیت در توییتر باید پاسخ به این سؤال مهم را مشخص کنید که **"چرا و با چه هدف یا اهدافی در توییتر فعالیت می‌کنید؟"** به عنوان نمونه، می‌توانید یک فهرست از اهداف عمده کسب‌وکار، مانند موارد زیر تهیه کنید:

·      افزایش آگاهی از برند: شامل فرآیندهای تبلیغاتی و تولید محتوای ویروسی گسترده به صورتی که افراد زیادی با برند خبرگزاری مربوطه و نحوه فعالیت آن آشنا شوند؛ به این صورت برند خبرگزاری در ذهن مردم بیشتری جای می‌گیرد.

·      افزایش سرایت‌پذیری اطلاعات: برای رسیدن به این هدف نیازی به تولید محتوای انبوه نیست، بلکه باید اقدامات هدفمند مطابق دستورالعمل‌های ارائه شده انجام شود. در واقع باید از اطلاعات حاصل از شناخت الگوریتم‌ها، دستورالعمل‌های مربوط به نحوه فعالیت و نحوه سنجش بازخورد هر فعالیت استفاده کرد و فرآیندهای کاری را بهینه سازی کرده و سرایت پذیری اطلاعات را افزایش داد.

·      جذب مخاطب هدف: برای دستیابی به این هدف در ابتدا باید مطابق دستورالعمل‌های بخش پرسونای مخاطب، فرآیند شناخت مخاطبان هدف را شروع کرد تا با نیازها، علایق و همه معیارهای در ارتباط با آن‌ها آشنا شد و در راستای برطرف کردن آن نیازها با به‌کار گرفتن علایق و سایر جزئیات مربوطه برآمد.

·      نشر اطلاعات و اخبار درست و هدفمند

·      جذب مخاطب هدف

·      فرهنگ‌سازی

·      انتشار دانش

·      و...

سپس اهداف جزئی دقیق و قابل سنجشی را از دل این هدف‌های عمده بیرون بکشید. از این طریق، ارزیابی پیشرفت و اثبات موفقیت آسان‌تر خواهد شد. به عنوان نمونه، اگر هدف عمده را **جذب مخاطبان هدف** در نظر بگیرید، هدف جزئی شما می‌تواند چنین چیزی باشد:

·      استفاده از توییتر برای جذب 30 ثبت نام در فهرست [ایمیل مارکتینگ] خبرنامه در هر ماه.

# به خاطر داشته باشید که باید برای ارزیابی و ثبت وضعیت کنونی عملکرد کسب‌وکارتان نیز وقت بگذارید. از این طریق می‌توانید عملکرد خود در راستای تحقق اهداف تعیین شده را به طور دقیق مشخص کرده و ثمربخشی استراتژی و کسب نتایج ملموس و قابل سنجش را اثبات نمایید.